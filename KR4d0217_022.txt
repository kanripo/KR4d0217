# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.459573
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0217_WYG_022-1a>¶
欽定四庫全書¶
　太倉稊米集卷二十二　　宋　周紫芝　撰¶
　　詩四十一首¶
　　　樓居雜句五首¶
吳江横絶斷雲間白鳥歸飛去不還烟樹青連越王國¶
暮潮聲過海門山¶
湖光山影入樓明曉色催人夢自驚畫棟去天無一握¶
青山銜月恰三更¶
<pb:KR4d0217_WYG_022-1b>¶
上方重閣亂山前噴雪跳珠日夜泉蹔借小樓聽雨睡¶
更攜官焙與僧煎¶
五月江南烟雨時吳儂初喜餉楊梅緑枝紅雨連山暗¶
應似瀘戎摘茘枝¶
人間第一東南郡天上飛來碧峭峰更乞老僧雙不借¶
為君穿盡玉玲瓏¶
　　　雨中湖上晚歸書所見三絶句¶
菰蒲風裏棹歌遲屬玉雙飛欲暮時荷葉吹香送歸客¶
<pb:KR4d0217_WYG_022-2a>¶
片雲催雨濕燕姬¶
誰家歌管載凉州何處跳珠入柂樓山雨忽隨雲渡嶺¶
明眸還與水爭愁¶
風荷憶伴醉顔紅湖水重來照雪翁此世相看最長久¶
只應南北兩髙峰¶
　　　孤山新作三賢祠(白樂天蘇東/坡林和靖)¶
兩公才力盡驊騮俱得東南第一州易濕青衫江上淚¶
難禁白髮海邊秋此生名字依然在晚嵗功名亦未酧¶
<pb:KR4d0217_WYG_022-2b>¶
處士若無當日節更將何物配風流¶
　　　晚至靈峯¶
緑樹千枝與萬枝靈峯寺裡看楊梅青山行盡且歸去¶
紅子熟時應再來¶
山前山後僧來浴兩兩三三松下行自是眼邊無俗物¶
老夫不浴更身輕¶
　　　五月六日湖上晚歸初見荷衣二絶¶
藕湖烟水欲沉沙已着芙渠一兩花擬借短蓑隨雨去¶
<pb:KR4d0217_WYG_022-3a>¶
共誰同把釣魚車¶
𣯶𣯶煙柳誰家樹拍拍西湖盡日風和靖宅邊山雨急¶
蘇公隄下藕花紅¶
　　　曉起趨郡湖上作¶
湖色初分宿霧餘緑蒲深處聽跳魚一枝聊作烏棲樹¶
五曉尚隨人趁虚老矣坐曹真戲事歸歟懷舊却情疎¶
未開禁鑰聽傳漏殘夢猶堪付竹輿¶
　　　五月二十二日再葺靜寄¶
<pb:KR4d0217_WYG_022-3b>¶
晚將華髮試青衫靜寄從來是舊銜俗子未須憐怨鶴¶
老夫元不負耕巖晴山有約長相見惡木妨人要盡芟¶
自笑飄零苦無定今年來此誦琅函¶
　　　初凉¶
白露初垂葉輕陰漸着衣幽蟲近床語黄葉到堦飛暮¶
雨村常暗秋風客未歸短檠還有意凉滿讀書幃¶
　　　武林逢邵文伯¶
昔遊俱少年滿鏡青絲長别來二十載四海一戰場物¶
<pb:KR4d0217_WYG_022-4a>¶
色到朋舊十客八九亡今年好時莭匹馬不犯疆將軍¶
鏁金甲萬玉朝明堂長安人海中衮衮逢此郎驚視乆¶
乃識兩㡌俱垂霜撫事念晼晩含凄谷酸傷便當呼醽¶
醁暖熱澆中腸我笑謂君言語離且勿忙人生如生鳬¶
相值不可常况此秋物佳草木交青黄與君着㕠屐尚¶
可相扶將願言遲明發歴井升南岡¶
　　　次韻文伯與余逰孤山¶
客塵費爬搔佳士要推挽誰與同薄逰君來慰愁眼並¶
<pb:KR4d0217_WYG_022-4b>¶
湖得名山水色淡平逺清泉手可掬汲綆不畏短何人¶
談醉翁但取瀹茗䘼古幹不受寒霜露閲嵗晩向来後¶
庭花想像空婉娈堂堂兩使君摹晝暗丹粉名莭冠今¶
古風流未渠泯䖏士一癯儒萬像共偃蹇珠玉儼在前¶
未肯作寒窘勝逰那可既客意殊未滿更當窮兩髙豈¶
復悔重硏果腹尚可期嘗鼎安一臠¶
　　　秋夜聞雨¶
堂空自生秋凉簟已無暑齒蟲含微酸唧唧相對語天¶
<pb:KR4d0217_WYG_022-5a>¶
公知客意夜寂誰與處慎勿遣西風吹斷芭蕉雨¶
　　　酌龍井泉書聰師房二首¶
十里泉聲咽斷巖繡衣𤣥衮閉朱龕老翁不要千山雨¶
只乞龍君一酌甘¶
八十霜髭不出門老師猶是辯才孫髙人已復如雲散¶
舊事那堪與客論¶
　　　太學落成二首¶
偃革逢華旦三雍識漢儀明倫先太學首善自京師聖¶
<pb:KR4d0217_WYG_022-5b>¶
主脩文日諸生望幸時宸奎在輪奐萬目仰宏規¶
當宁敷文德賢闗喜氣多横經將正坐講藝忽投戈雲¶
擁橋門路風揺辟水波小臣歌聖化無地獻菁莪¶
　　　秋日臥病效唐人作語¶
畫閣蘭膏欲盡初小窻留住玉蟾蜍欲知此地愁多少¶
一夜秋聲入井梧¶
此夜秋懷誰得知幽蟲相語替人悲自從啼破黄昏後¶
直到寒窻無月時¶
<pb:KR4d0217_WYG_022-6a>¶
　　　西谿道人全一堂¶
道人不愛葛藤禪參得維摩妙法門頗怪後三猶有說¶
要從全一便歸根昭文琴在何須鼓惠子書多亦費言¶
聞道山中少來客爐香清坐與誰論¶
　　　次韻季長感事¶
久將華髮寄林泉尺一呼來近日邊身退巳甘無事老¶
眼明重見太平年鼎湖龍去心雖在長樂鍾鳴喜欲顛¶
解道貞元朝士少劉郎定自有新篇¶
<pb:KR4d0217_WYG_022-6b>¶
　　　種罌粟¶
墻根有地一弓許人言可種數十竹翁來只作三年留¶
僅比浮屠桑下宿竹成須待五六年我巳歸鄉卜新築¶
園夫笑謂主人言不如鋤苗種罌粟二月春風上翠莖¶
三月輕紅照深緑嫣花落盡罌不空碎粒圓時粟初熟¶
乳膏自入崖蜜甜滿貯醍醐飲僧粥與其種竹供後人¶
孰若栽花資老腹人間作計真眼前萬事皆爾真可憐¶
十年種木尚不肯百年種德知何縁倚鋤自顧頗羞澀¶
<pb:KR4d0217_WYG_022-7a>¶
病眼對花空惘然¶
　　　周秀實陳庭藻攜酒見過徜徉湖山間甚欵明¶
　　　　日秀實有詩乃次韻¶
少年懷二妙一日如三秋豈料京洛間嵗暮方從游空¶
疎坐晚繆清楚知前脩周郎古名士功以一戰收太邱¶
亦賢者盛德令人羞周旋奉談笑領畧開羈囚有如我¶
輩人夫豈公等儔窈窕尋逺壑共賦臨清流青山儻在¶
眼白髮從滿頭西湖如西子好句豈易酧不敢妄作語¶
<pb:KR4d0217_WYG_022-7b>¶
恐有不下鷗㣲君妙篇章何以冩我憂人生每如此萬¶
户不足矦斯盟儻未寒小艇尚可浮¶
　　　送喬民瞻赴官閩中¶
我昔游梁走千里囘望江南隔江水是時公作桐汭官¶
不復東來問行李人言左史有重客玉面青衫氣豪偉¶
酒催紅蠟詩欲成月墮秋江客方起我從京洛塵中來¶
哦君新篇眼如洗濺血驚魂二十年長夢清樽奉簪履¶
相逢吳㑹不相識昔年强健今如此如公自是臺閣人¶
<pb:KR4d0217_WYG_022-8a>¶
老困一官何乃爾只今尚作入幕賔無事不令公怒喜¶
丈夫要當列鼎食何止忍飢分斗米且須拄頰望閩山¶
飽看麥秋丹茘子¶
　　　送闗康子將還青陽治舊田¶
闗郎人物妙人間莫作雲長一様看不到青雲知有命¶
頻遭白眼坐無官紉蘭秋浦應須爾索米長安政恐難¶
我欲買田猶未可但令歸夢逐征鞍¶
　　　書杭僧法惠事後見邊郎中觀音感應記¶
<pb:KR4d0217_WYG_022-8b>¶
眼中鐵彈不辭枯眢井重波事亦殊不用三三前說法¶
要須六六後還珠¶
　　　次韻葉兵部九日不出十日登北髙峯¶
登臨一笑與誰同此事人間未易逢莫恨清樽負重九¶
且看黄菊笑西風江連碧海潮初上山近丹霄路欲通¶
向晚歸來得新句便知雲夢落胷中¶
　　　頃嵗盗起徽嚴間兵既臨城部使者而下皆棄¶
　　　　官以走别乘强㓜安攝郡事解衣髙臥而賊¶
<pb:KR4d0217_WYG_022-9a>¶
　　　　不至城遂以全僕嘗作送行詩以書其事後¶
　　　　二十一年嵗癸亥㓜安始得州相遇于錢塘¶
　　　　㓜安猶能誦鄙詩而余漫不復省矣手録見¶
　　　　遺讀之惘然為題三絶其後¶
當年玉食軫深憂兩月東南棄八州只有孤城强别駕¶
醉中看雪倚江樓¶
使君功大苦難酧埋没孤忠二十秋便擁一麾知未稱¶
伯郎猶解得凉州¶
<pb:KR4d0217_WYG_022-9b>¶
江上孤城欲破時閉門髙臥復誰知我無文字銘金石¶
安用煩君冩惡詩¶
　　　張鼇詩(并引/)¶
　　　　青城山道士張鼇者清獻趙公客也鼇從公¶
　　　　游甚久嘗于夜半酒間得雙鱖于盆盎如左¶
　　　　慈為曹公得鱸魚故事人頗異之後數日别¶
　　　　公而去出懷中秘書一篇以授公曰讀此書¶
　　　　則黄金可成願勿泄也公笑而不答命取火¶
<pb:KR4d0217_WYG_022-10a>¶
　　　　焚之鼇喜笑曰公自是可延壽一紀巳而果¶
　　　　然錢塘强行父㓜安清獻出也嘗作詩紀其¶
　　　　事出以示僕且使同賦以附巻尾¶
曹瞞舉漢鼎一目窺九州凌轢欺孤兒大䝉口舌羞左¶
慈有道者何為與之遊堂堂清獻公盛德豈操儔鼇乃¶
元放徒為公亦少留了知髙世士至意俱難求先生兩¶
琴鶴清節貫白頭雅宜鴻寳書取火遽自投公今騎箕¶
尾笑談閱千秋椿年亦細事蟻夢輕封矦强矦公自出¶
<pb:KR4d0217_WYG_022-10b>¶
矯矯亦此流作詩紀異事誓將踵前脩媿乏大手筆為¶
公著嘉猷¶
　　　去年聞載揚在武林及余至而載揚病已久逮¶
　　　　其歸則逝矣乃追用往時九日詩韻以悼其¶
　　　　亡¶
與君一别幾經秋忽作脩文地下游詩憶向來雲態度¶
人今何在柳風流西湖烟月生前恨客路風霜晚嵗愁¶
勝日交流半零落數行老泪倩誰收¶
<pb:KR4d0217_WYG_022-11a>¶
　　　次韻德莊惠南城紙衾且示妙句¶
范公古遺直富貴不自娛平生一布衾嵗晚眠粗疎至¶
今鑱新銘尚得司馬書此老抱剛節豈與公孫俱乃知¶
枯槁士白单良復須(南城謂紙/衾為白单)衰年忍風露蹭蹬來東¶
吳感君借餘温此意知何如青氊寄幽夢蕙帳羞吾廬¶
得此林下具爛錦不願餘况乃粲佳句薄袖翻明珠恨¶
我無蒼珉為君載龜趺願與氷雪姿卧起同巻舒荆土¶
作翠被此俑無乃愚問言擁六尺豈不賢一襦¶
<pb:KR4d0217_WYG_022-11b>¶
　　　十月二十日晨起見枇杷¶
枝頭紅日退霜華矮樹低墻宻䕶遮黄菊巳殘秋後朶¶
枇杷又放隔年花¶
　　　夜宿淨慈明日當宿齋宫¶
上方枝䇿記當年仿彿天宫五日間老去新添唯白髮¶
重來好在只青山已憐雪意催寒急更遣泉聲喚夢還¶
明日郊宫禋社稷此生猶得綴朝班¶
　太倉稊米集巻二十二¶
