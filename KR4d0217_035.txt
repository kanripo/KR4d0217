# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.708031
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷三十五
<pb:KR4d0217_WYG_035-1a>¶
欽定四庫全書¶
　太倉稊米集巻三十五　　宋　周紫芝　撰¶
　　詩四十六首¶
　　　夜宿堯城寒甚明日山中有薄雪馬上賦二詩¶
剪水飛花㸃翠巒未教全放玉孱顔分明六曲屏風樣¶
和雪新描著色山¶
雲意悠悠晚尚堅玉塵猶未破清寒不知誰把千巖雪¶
付與詩翁馬上㸔¶
<pb:KR4d0217_WYG_035-1b>¶
　　　梅山宗老惠近詩明日自山中來訪余堯城驛¶
　　　　二首¶
梅山寄我近來詩便恐諸郎氣盡低雙井派中真法嗣¶
莫將輕比順闍黎¶
參得詩中句外禪頗知經歲杜禪關要須覿面親分付¶
不免煩君一下山¶
　　　過狄梁公墓¶
髙后王諸吕漢鼎幾半傾絳侯入北軍有意誅鯢鯨兵¶
<pb:KR4d0217_WYG_035-2a>¶
纒未央殿血濺長安城禄輩僅誅滅四海殊雷驚唐家¶
女主禍未可方西京艾猳剪宗枝賊計殊未成三思本¶
么麽白面不足黥舉朝無直節但畏羅織刑梁公挾大¶
計赤手無寸兵為言不祔姑禍止談笑平功比漢諸人¶
優劣不用評事茍以理勝口舌亦可爭師曲舉必敗勢¶
力未易憑老婦雖至愚理在見自明不然此危邦詎可¶
一言興¶
　　　琵琶亭二絶¶
<pb:KR4d0217_WYG_035-2b>¶
舊事無人作短行湓江空自繞湓城黄蘆苦竹依然在¶
猶替琵琶作怨聲¶
捍撥難傳不盡情琵聲裁盡繼琶聲風流掃地無人説¶
只有空江舊月明¶
　　　陪李使君登庾樓是日雲霧不見淮山¶
跨江雲夢不勝寛樓在江聲洶湧間試㸔坐中尋得句¶
說君眼力盡時山¶
樓前江水㸔鎔銀江外淮山色未分安得長驅鱷魚手¶
<pb:KR4d0217_WYG_035-3a>¶
爲開南嶽嶺頭雲¶
　　　九江趙倅新作環季亭¶
小擕樽酒作清㳺尋得方壺最上頭山在斷霞明處碧¶
江從白鳥去邉流苦無健句爭天巧賴有新亭慰客愁¶
他日東南論勝地未應只数庾公樓¶
　　　題東林香山像¶
大唐受歴三百年文士輩出俱可傳情雖嫵媚中骨鯁¶
當時只有香山賢香山年少謫湓浦卧聽琵琶心獨苦¶
<pb:KR4d0217_WYG_035-3b>¶
想得囘舟夜半時半濕青衫淚如雨别來江月幾畨圓¶
黄蘆苦竹空淒然風流掃地𨚗復有但見東風吹白髯¶
可憐畫手無前輩欲倩虎頭呼不起瓊枝玉樹了無蹤¶
鐵撥鵾絃何用爾明朝一舸下潯陽月明依舊空江水¶
　　　借書(到興國/)¶
牢落偏州少士夫一䲭求借是書無道山堂外長廊下¶
黄巻如雲記石渠¶
　　　課吏抄書戱作¶
<pb:KR4d0217_WYG_035-4a>¶
雪花飛上白髭鬚繭紙猶抄細字書莫笑老翁兒戲子¶
政縁長日要銷除¶
　　　湖亭懐舊三絶¶
鈴索無聲訟牒空妙香寮外水冥濛長安故舊如相問¶
今在江西道院中¶
校書天禄想諸郎應在蓬山語晝長記得去年秋七月¶
日斜香轉曝書廊¶
白頭武部最風流便是汝南陳太邱折角烏巾人似畫¶
<pb:KR4d0217_WYG_035-4b>¶
與誰同伴兩山㳺¶
　　　沈季卿出元具茨王相山詩巻相示兩翁雖存¶
　　　　没異途而均為不偶讀之良増慨歎為題軸¶
　　　　尾¶
沈郎帯减不勝衣瘦甚由來政坐詩試數交游盡前輩¶
便知文采照當時子猷何處尋脩竹漫叟今誰弔舊祠¶
人似浮雲忽吹散老夫雖健鬂成絲¶
　　　寄題陳醫安樂堂昔山谷聞四休居士之言曰¶
<pb:KR4d0217_WYG_035-5a>¶
　　　　此安樂法也陳君蓋取是語以名其堂¶
六塵欲要淨三摩辛苦修行奈老何只得四休安樂法¶
一身受用已為多¶
自笑區區老倦游廬山今是我莵裘暮年欲覔安心法¶
他日敲門問四休¶
　　　送陳鄂州¶
舊識君家小仲容步兵今復此相同誰教楚楚青雲器¶
來照鬖鬖白雪翁廬阜故山休入望武昌官栁正搖風¶
<pb:KR4d0217_WYG_035-5b>¶
只應黄霸歸朝日巳在天邉尺一中¶
　　　牕明¶
牕明有斜日几靜無一塵向後有餘恨亂鴉來聒人¶
　　　病起步至湖亭¶
雨從今日十分晴病後春應一倍増著地巳無殘歲雪¶
掛簷猶有上元燈¶
薄羅初欲換單衣社肉裁分燕又歸喚得春來却催去¶
滿庭紅雨杏花飛¶
<pb:KR4d0217_WYG_035-6a>¶
病餘猶著杖藜扶臨水依然一老夫不用苦燒紅蠟燭¶
桃花解笑白髭鬚¶
　　　弔梅¶
飛盡江南泣雨枝韻髙猶共雨相宜洗粧只有唇紅在¶
也勝桃花好面皮¶
傷心不見玉扶疎丹杏縹桃亦甚都只恐此君零落後¶
餘芳要自不如渠¶
　　　春日連雨湖水大至二首¶
<pb:KR4d0217_WYG_035-6b>¶
楚地春三月他鄉客二毛愁懐須著酒寒力尚欺袍細¶
雨淹花濕顛風拍浪髙昨朝紅藥柱今日整漁舠¶
　　　二¶
白雨鳴珠琲春江灌玉壺漫郎囘小艇摩詰畫新圖山¶
近醒愁眼州閒養病軀如何樽酒地更與㸔南湖¶
　　　秦少保生日詩三首¶
歲當作噩律始催杓檇龍角星紀囘祥雲下覆窮九垓¶
帝車御極雲旗排夜色清潤明三台昴精叱馭天上來¶
<pb:KR4d0217_WYG_035-7a>¶
上帝欲遣清風埃漢家雙闕髙崔嵬日趨龍尾朝蓬萊¶
父師有鼎調鹽梅公賛廟畫衆允諧龍顔一笑天歡咍¶
虎皮䝉甲巻不開白玉彫爼尊有靁五風十雨無煙霾¶
爟火夜上通天臺禮成一代誰可偕功髙欲報帝所懐¶
大用永配德與才夀廟祝之言可該拍肩俱願齊洪崖¶
跨鼇昔上環州山恍如夢見非人間黄金作屋碧玉椽¶
靈芝仙草香流泉琅函玉軸架挿天神龍守鑰秘不傳¶
天書錯落御墨鮮泥金描鳯寳帶纒中有紫府遐齡仙¶
<pb:KR4d0217_WYG_035-7b>¶
主張東壁宗衆賢天風獵獵吹廣寒霞漿酌客春晝暄¶
蘂珠琴心乆精妍靈根堅固玉鍊顔三官四輔誰可遷¶
㸔公衮繡當帝前拾塵筭刼不計年¶
右文天子朝明光漢陛曉列千官行罷朝不歸按霓裳¶
黄門羣襲御殿香翠蓋趣駕黄微張日髙宫樹遮囘廊¶
侍臣進册儼在旁香羅覆帕牙籖長前規堯舜後三王¶
六維龜鑑策最良聖心自約昔未堂日有所就月有將¶
公書萬巻胸中藏海涵地負誰可當官粗住下百報忙¶
<pb:KR4d0217_WYG_035-8a>¶
獨畱真儒傳紫皇茶甌拜賜近御床天顔咫尺瞻龍章¶
金葉舊事不足方人如禇馬才亦常說定惟服寜可忘¶
設施行當見廟堂可使風俗還軒黄有時問道崆峒鄉¶
廣成之師夀百昌千有三百歲未央¶
　　　二月二十三日遵奉聖詔出郊勸農謹賦詩一¶
　　　　首示諸同寮¶
星言出郊坰緩轡遵微塗陂池湛新緑阡陌開上腴春¶
色嚮晼晚農事日巳趨有司奉漢詔訓辭宣帝謨父老¶
<pb:KR4d0217_WYG_035-8b>¶
數十輩龍鍾白髯鬚扶杖前致詞謂當極勤劬曩也事¶
格鬬今當反田廬農桑遂温飽里胥絶征誅兹焉不少¶
力是自貽&KR0484;臞椒漿酌大斗起坐時歡呼有如一日蜡¶
相期恱須臾殷勤頗自愧小信殊未孚儻非獲三登何¶
以謝汝徒同寮數君子妙畧懐永圖願言規遲暮共此¶
豐歲娛¶
　　　次韻漷宰題妙香寮¶
香嚴參鼻觀可受郢人斤誰能論許事且炷松爐薫借¶
<pb:KR4d0217_WYG_035-9a>¶
此沈水力侑我棐几文小閣亦窈窕青烟散敷紛與人¶
共婆娑此意良殷勤恨無博山賦可冩蜀錦紋老人住¶
江東來作江西雲江湖渺歸思先弟無餘芬焚香此幽¶
事此外何所欣如人嗜昌歜豈復思羶葷令君出新語¶
種學窺多聞但恐燕寢句頗慚韋使君更當宿殘火薄¶
霧㸔氤氳¶
　　　劉德秀縣丞凢五和前篇僕亦五次其韻¶
劉侯一諾重勝獲金百斤秀句忽復出華名愧微薫但¶
<pb:KR4d0217_WYG_035-9b>¶
憐溝中斷枉錯黄金文君欲强推轂誰當為解紛顧我¶
絶世好百念獨此勤鵲尾得古製鷓鴣玩斑紋時從孤¶
巒頂㸔上秋空雲遂作小方寮調䕶留清芬忘言聊復¶
爾念意亦可欣了知法界中清静無五葷倘非此地勝¶
是妙數得聞誰知几席間中有造化恩遂此草木性一¶
氣䝉氤氲¶
楚澤是魚稻不論斗與斤老守睡足處飽飫聞餘薫時¶
歌郢人曲細和湘纍文天風一披拂花砌飛繽紛樂此¶
<pb:KR4d0217_WYG_035-10a>¶
盡日静頗無終歲勤劉侯過我數坐乆衣成紋時驚燕¶
梁句有似春空雲千年論徃事一炷同清芬有客乃如¶
此我意豈不欣人生如草木鼻味殊薌葷海天得彼趣¶
妙香吾所聞庶希清浄化上答明聖恩從今世外樂可¶
比洪崖氲¶
蔚宗草香傳水沈貴盈斤標置何必髙有德當自薫士¶
成稍藴藉徃徃嗔斯文人生顧安用浪為此紛紛我静¶
偶獲趣君意良復勤摩娑辨欵識共玩古曺紋青烟既¶
<pb:KR4d0217_WYG_035-10b>¶
司寒小孤方揷雲詩應神所授句與爐争芬懸知我輩¶
事俗子未必欣不容芝蘭室雜以蒿艾葷政恐千年後¶
餘鼻尚有聞惟愛青雲士亟拜黄屋恩未知誰氏子肯¶
對香氤氲¶
念昔居上國春薺賣作斤那得千金嚢可買百濯薫一¶
為道院主坐空朱墨文清笳&KR0843;悲壯濃篆横披紛幽意¶
可略喜老倦復小勤詩如水得風自然偶成紋香亦旋¶
變滅頗類無心雲丞哉兩松篇時出水麝芬鏤氷納蔬¶
<pb:KR4d0217_WYG_035-11a>¶
腸争洗三韭葷敏手不可敵勝妙昔未聞豈不勝兒女¶
呢呢相怨恩人生如此少爐烟且氤氲¶
隠之刺五年歸嚢香一斤恕投湖亭水内子無飯薫欲¶
草廉吏傳恨無班馬文此風一凋落披扉如絲紛前身¶
是香嚴宿習今尚勤爐烟凝室炷印篆緘雕紋嗜香猶¶
有癖於世巳如雲况今花木妍香風度微芬節物豈不¶
佳老洗難强傾太常齋日多十飯九不葷唯有鼻孔香¶
時於静中聞未知劉季和何如荀令君且當置是事一¶
<pb:KR4d0217_WYG_035-11b>¶
笑同氤氲¶
　　　蘇内相在黄岡嘗從桃花寺僧覔茶栽移種雪¶
　　　　堂下余始至此㑹歲且暮明年春得新芽試¶
　　　　之色香味俱絶不減湖越二疊宜其見賞於¶
　　　　此老人也人言雪堂今巳鞠為館驛茶蓋可¶
　　　　知矣¶
梅雪既掃地桃花露微紅風從北苑來吹入茶塢中真¶
香不可說玉色誰與同不知耐幾湯成此三味功顧渚¶
<pb:KR4d0217_WYG_035-12a>¶
與日注名髙各雌雄四海一大地所至皆春風物固有¶
不幸乃爾殊窮通此品不見稱白雲空䝉茸移栽雪堂¶
下賴有黄岡翁來禽青李帖絶世無此工遂使桃花名¶
遍滿江西東此老乆下世真賞殊未逢只今調粥手乳¶
花為誰濃堂今在館驛樹亦知何蹤樹固不足惜館驛¶
行當空¶
　　　筠陽竹根枕¶
髙安老竹三尺圍斷為釡甑中可炊蘄州開笛不足數¶
<pb:KR4d0217_WYG_035-12b>¶
嶰谷截筒空自竒何如猫頭未成竹化為霜根白如玉¶
峥嶸勁節不得施歴碌黒斑空滿目白頭老吏飽官倉¶
雲夢南州睡初足筠陽别乘一幅書寄我中刳兩枵腹¶
飄飄逸韻青衣郎夢中相見筠山陽一笑摩挲撫君背¶
定教從此毋相忘我欲問舍無何鄉為我徃使華胥王¶
人生草草兩鬢霜要知日月壺中長¶
　　　四月五日早晴二首¶
老病猶朝朔華顛尚著冠馬頭収雨去湖面拍堤寒鳥¶
<pb:KR4d0217_WYG_035-13a>¶
作鄉關語花如夢寐㸔晚來還倚杖㸔日下欄干¶
　　　二¶
憶作西來夢猶堪細數程隨雲千里到㸔月五畨生上¶
箔蠶宜暖瀕湖麥要晴天應憐病守有意在秋成¶
　　　四月八日燕客湖亭風雨忽來頗有波瀾意欣¶
　　　　然恱之¶
水平真欲見秋毫碧海無人掣巨鼇多謝西風巻烟雨¶
肯來湖面作波濤¶
<pb:KR4d0217_WYG_035-13b>¶
孤山十載飲湖光更入江西鷗鷺行官舍一生常近水¶
前身應是水仙王¶
白雨跳珠水上鳴雪花吹浪酒邉行不嗔燕子飛將去¶
最愛鸕鷀睡不驚¶
　　　千葉石榴盛開為賦一詩¶
江東五月榴花紅江西三月滿花叢東花窘束少態度¶
西花重疊紅䝉茸誰翦燕支山下草乞與殷紅照林杪¶
移栽我欲過江東銜子鴻鵠今成空紅巾羊蹙為誰苦¶
<pb:KR4d0217_WYG_035-14a>¶
芳心何止千重重試遺紅粧歌一曲此花此曲何由逢¶
春光都無十日事不成夜雨還朝風紅芳莫遣忽飛去¶
斷腸烟雨空溟濛¶
　　　十六日對雨是日聞得濓溪地¶
大麥結穗牛尾長小麥滿地秋雲黄清漣堂前今日雨¶
中有廬山湯餅香故人喚我廬山住欲買茅椽近廬阜¶
得田於我復何求只就天公覔甘㴻天隨農父與隂晴¶
雲共東風作朝暮山南山北水長流下田髙壠禾無數¶
<pb:KR4d0217_WYG_035-14b>¶
秋堪醸酒醉不醒飯可充飢飽摩肚先生不管醉尉呵¶
柱杖尋遊遶山去¶
　¶
　¶
　¶
　¶
　¶
　太倉稊米集巻三十五¶
