# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.248891
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷十
<pb:KR4d0217_WYG_010-1a>¶
欽定四庫全書¶
　太倉稊米集巻十　　　　宋　周紫芝　&KR0103;¶
　　詩四十四首¶
　　　題聖龍泉時方避賊山中¶
泉聲來自古龍湫山底驚雷萬壑秋濺雹打窻空破夢¶
飛流無盡不湔愁¶
　　　次韻伯尹食糟民示趙鵬翔¶
十年用兵九不熟人家有田不種穀盡枯膏血作軍儲¶
<pb:KR4d0217_WYG_010-1b>¶
却買官糟貯飢腹冨者鬻田貧鬻妻夜困桁楊曉敲朴¶
長腰一粒不下咽輸入官倉常滿屋昔年貫朽内府錢¶
諸公何苦開漢邊自從代馬飲江水便恐黔首流飢涎¶
黄塵白骨尚滿眼錦裘繡㡌誰當前烹羊炰羔固不惡¶
飢民食糟真可憐元矦幕下短主簿肯與斯民作調䕶¶
不愁吏考拙催科寧脫青衫賦歸去詹侯老文稱大手¶
樂府詩髙古無有安得狂歌徹聖明便叱風雷清九有¶
却驅羣賊作良農還我昭陵舊丁口¶
<pb:KR4d0217_WYG_010-2a>¶
　　　山中避盗後十首¶
喪亂今猶爾安危了未分叛𦍑初射月羣盗忽如雲妙¶
畧歸諸將深憂軫聖君灞陵逢醉尉應有故將軍¶
　　　二¶
避地今猶雪移家春復深豈無花到眼可奈鳥驚心茶¶
動容時摘蘭香得細尋山中有幽事青犢未成禽¶
　　　三¶
浩蕩奔流急倉黄突騎來擁旌方滿目縱炬巳成灰去¶
<pb:KR4d0217_WYG_010-2b>¶
踏青山道歸看白骨堆須煩郭中令一為洗氛埃¶
　　　四¶
横道俱虵豕親交信絶疎别來應隔嵗亂定始收書轉¶
徙移家後存亡雪涕餘微生一螻蟻播越念皇輿¶
　　　五¶
夜燧餘三月新愁有百端驚魂頻雨泣枵腹任風餐射¶
雉山居險薫狐穴處難敵來猶可爾冦至不勝殘¶
　　　六¶
<pb:KR4d0217_WYG_010-3a>¶
黯幓春歸日荒凉賊後村皷猶聞去寨火未息平原不¶
恨室廬盡重欣老稚存此方惟是姥亦復飯王孫¶
　　　七¶
今日報賊去下山猶復遲羣兒收淚笑老眼顧人疑夢¶
入鄉闗屢魂應軀幹離一春三避賊十事九成悲¶
　　　八¶
翠巘幾曲折徃來三數家搗皮催作紙擁焙看烘茶山¶
盡始見日溪晴時露沙武陵知便是隔岸有桃花¶
<pb:KR4d0217_WYG_010-3b>¶
　　　九¶
賊去方燒縣兵來復打城艱難唯有骨生死兩無情欲¶
住家何有謀歸計未成人言李御史滿腹是精神¶
　　　十¶
可怪子劉子全家肯見存長分夜雨榻復共草堂樽磊¶
落吾何取笑言君益温它時此心在結草報深恩¶
　　　侯元進賦待鳯堂佳句見邀同作¶
見說封君竹風枝飽嵗寒㑹看雙鸑鷟飛下碧琅玕惡¶
<pb:KR4d0217_WYG_010-4a>¶
鳥良復厭閒花吹自殘絶知門可欵夢對小檀欒¶
　　　題趙鈐家墨牛圖¶
昔我築室花姑川短蓑青㡌耕春田一犁落盡菖葉雨¶
雙犢自分春草眠向晚歸來臥牛背小巷疎林日猶在¶
繫牛柳下門未闗隣翁攜酒牛邊醉囘頭往事無十年¶
田入冨家牛賣錢草荒春隴賊燒屋十口有家無一椽¶
眼昏頭禿不如意此畫一見心惘然河間豈是田家子¶
書多自可天禄比平生眼厭玉驊騮水牯作圖聊復爾¶
<pb:KR4d0217_WYG_010-4b>¶
北陌東阡喚未歸空遣農人告春事田間望月看吳牛¶
老子從來乃如此便當火急解龍泉換取四蹄耕雨水¶
　　　賊後收拾殘書作¶
此生空作短檠痴老去猶慙閱市資豈有鄴書猶挿架¶
更無班史可充飢今朝過眼亡三篋它日還君欠一瓻¶
亂葉紛披在懸磬春風可是故相欺¶
　　　燕欲來巢¶
亂後烏衣巷欲空擬尋茅舍伴蓑翁戲將鶵去春風裡¶
<pb:KR4d0217_WYG_010-5a>¶
銜得泥歸暮雨中炙手不嫌門户冷傍人如獻語言工¶
明年記取來時節應是桃花滿院紅¶
　　　三月三夜得梅花數枝燈下作¶
故人逺客天一涯寄我萬里風前枝方壺含澌不受汙¶
可着玉樹瑤林姿孤芳妙質不可說天香肯復須人知¶
老人不作世間夢但見玉友如兒時急張青燈當明月¶
要看疎影横屏幃花寒不睡斗欲落笑語似與人追隨¶
持杯未怪此宵樂論情忍負平生期囘頭却憶青山道¶
<pb:KR4d0217_WYG_010-5b>¶
處處相逢花不老短籬飛雪山更寒古木啼烏月催曉¶
清魂屢往途路遙故人久别相知少只今如此邂逅何¶
莫厭詩成苦相惱¶
　　　桓公祠¶
蘓峻兵方急桓公氣未平一身唯死節四海但孤城嵗¶
月人間夢功勲紙上名可憐山下老澆酒問陰晴¶
　　　次韵元進寒食感事¶
寒食江天雨弄晴夕陽花草一川明持盃欲下它鄉淚¶
<pb:KR4d0217_WYG_010-6a>¶
上冡寧無故國情漸喜三春逢禁火㑹須五斗解朝酲¶
知君屢作東萊夢我亦飄零歎此生¶
　　　次韻元進再示¶
屋角鳴鳩喚晚晴眼驚新火一畨明兵戈處處傷時事¶
花柳村村惱客情無復御廊分冷食只將蹋鞠醒春酲¶
德公上塜知何日滿眼春愁太瘦生¶
　　　雨後過琴南岩¶
夜雨喧旅枕曉徑深春泥奔流自山來轉眼忽渺瀰微¶
<pb:KR4d0217_WYG_010-6b>¶
生抱羇蹇老病凌欹危青山岌當前客意恍若遺空崖¶
倚天立怪石從雲埀雲間笙簫聲隱約天風吹斯人已¶
仙去孤蹤&KR0684;何之釣石屹中流誰來把綸絲一水繞山¶
麓淺碧涵漣漪長年抗塵容照水羞華髭羡門不可遇¶
惜哉吾巳衰人生不學仙萬冡空纍纍于今豈未可撫¶
事聊歔欷¶
　　　讀樞密張公梅雪二詩公諱叔夜¶
禁中頗牧誰最良上前論事張子房張公九尺鬚眉蒼¶
<pb:KR4d0217_WYG_010-7a>¶
談兵說劍眼為方金城有䇿若未試便恐談笑無戎羌¶
時平不用臨邊手乞得南州作醉郷黄堂酒盡客未起¶
清畎風多禾自長只今白雪醉中句猶帶東閣官梅香¶
單于敢挽射日弩當年誰上東封章王城三月斷信息¶
賊軍螘附方跳梁白頭侍郎最先至擁兵直入趨咸陽¶
中人傳詔天為喜戎師夜遁軍威張太宰官髙亦動色¶
毬路帶禠腰金黄功名無成落邊土此老此功誰更數¶
想得韋韝毳幕寒夜聽邊聲淚如雨¶
<pb:KR4d0217_WYG_010-7b>¶
　　　次韻元進以長句見勉¶
一雨俱囘草木春槁枝着葉定何因煩君筆厎三昧句¶
洗我胸中千斛塵憂患此生真已了風烟萬里正愁人¶
白頭攘臂干戈裡欲遣何人喚孔賔¶
　　　次韻元進病中書懷¶
一竿烟雨釣羊裘稍負初心只自羞擬學倦飛雙去鳥¶
可憐無定一虚舟未成大隱定小隱為用人謀更鬼謀¶
君有胸中經濟䇿不須猶說二冝休¶
<pb:KR4d0217_WYG_010-8a>¶
　　　次韻元進書事¶
七尺看君玉作山倦遊莫賦鳥知還大椿本自八千嵗¶
天馬終縻十二閑笑我生涯真草草如公人物未班班¶
他時一枕江南夢猶記相從水石間¶
　　　次韻元素見寄¶
吾曹心事寄微言此意難從世俗論妙句已先醒醉夢¶
尺書何止到寒温因縁只睡心情懶習氣唯書眼力昬¶
知有草廬能避地滿村烟雨一柴門¶
<pb:KR4d0217_WYG_010-8b>¶
　　　次韻奉荅馮逺猷¶
翩翩綺紈子粲粲潔衣服朱門酒肉臭不飽膏䍘腹凄¶
迷百草中得比蘭與玉手持白瑤琴欲皷朱絃曲閟兹¶
清廟音未易可流俗名家千里駒歴塊步巳獨妙年振¶
華鑣肯折鹽車軸中原暗風塵國步日窘促勒銘樹髙¶
勲要是一䕫足期君乃如此使我安小築¶
　　　劉將軍寳刀歌¶
將軍寳刀玉三尺夜半有光如日赤蒼水使者誰敢捫¶
<pb:KR4d0217_WYG_010-9a>¶
蓬頭劍士眼不識鸊鵜膏瑩秋水光切玉如泥不動芒¶
秋風夜作蛟龍吼人言乃是真干將知君老將家有種¶
談兵論事書撑腸不願君持此刀日解三千牛願刳月¶
支作飲器却纒錦絛朝未央妖腰亂領不自保豐狐老¶
猘誰跳梁酒酣起舞為君語時危此劍知難藏¶
　　　雨過¶
池面過小雨樹腰生夕陽雲分一山翠風與數荷香素¶
月自有約緑𤓰初可嘗鸕鷀莫飛去留此伴新凉¶
<pb:KR4d0217_WYG_010-9b>¶
　　　五月十八日魏宗明官舍作¶
黄塵白骨已無人青谷朱樓尚有村今夜三更山吐月¶
共傾雙淚看金盆¶
　　　蔡長源以老馬見借駑甚戲作¶
羸驂已老莫嗔渠涉世迂疎我自愚馬不能言當臆對¶
未知吾孰與君駑¶
　　　吳思道示藏海小集¶
文物風流數建安此生猶及見波瀾清詩更遣何人到¶
<pb:KR4d0217_WYG_010-10a>¶
餘子懸知一笑看猶恐向來無鮑謝謾勞當日話吳韓¶
(事見李姑/溪跋尾)知君有意分膏馥老眼空驚白雪寒¶
　　　讀鄭公奉使録¶
勁敵難交玉帛歡只因獻納是爭端鄭公不請長纓去¶
有口真堪伐可汗¶
諸公有意勒燕然不道昭陵閉玉闗却遣氊裘窺漢鼎¶
拜公遺像獨何顔¶
　　　小蔡許借徐詩未至¶
<pb:KR4d0217_WYG_010-10b>¶
馬中未必無驊騮人中豈可無曺劉龍媒西來幾萬里¶
異士一出三千秋李白坐詩竄夜郎退之論佛流潮州¶
天公可笑無老眼兩翁憔悴令人愁平生四海黄太¶
史長庚配月何曽死西江自是南國紀公有髙名政如¶
此人言此老酷似舅坐上拈花獨公喜分得西江一𣲖¶
流萬古正須公一洗我老耽詩空瘠臞起死鍼盲正要¶
渠子豈有意能起予書來并寄囊中珠¶
　　　次韻費茂和風月亭新成¶
<pb:KR4d0217_WYG_010-11a>¶
十室熈熈俗自恬令君豈弟不多嚴簿書遣吏且堆案¶
風月撩人時到簷賸種幽花無限好滿傾春酒十分甜¶
何勞結屋深防客清節如君有厎嫌¶
　　　孫耘老酒間出麻姑像要余作詩¶
青絲一尺髙鬔鬆玉顔微駐丹砂紅雲軿飛來自何許¶
滿山落葉元無蹤長天如烟月如霧便恐乘鸞月邊去¶
煩君急與問中郎從此更誰知癢處¶
　　　夏熱歎¶
<pb:KR4d0217_WYG_010-11b>¶
祝融當權不可奪海水欲沸山欲裂黄頭父老見事多¶
謂有此身無此熱老人何得怨天公山堂日日多南風¶
烏紗欹㡌剪雲葉白髸吹雪飛鬔鬆已挹蔗漿澆熱惱更¶
注井花囘睡容人生如此亦不惡飽食安坐初何功蒙¶
塵况駐奉天輦避暑望幸驪山宫敵兵入漢作巢窟戰¶
騎横戈嵗馳突旌旗耀日紅蔽天鐵甲烘雲氣銷骨安¶
得壯士如惡來上訴帝閽闗鑰開盡㵼天河作飛雨四¶
海八方無一埃秋禾不槁敵不來我亦髙枕喧春雷¶
<pb:KR4d0217_WYG_010-12a>¶
　　　送許體之守貴州¶
人物久衰謝斯文寄渺茫先生推老成詞采今擅場交¶
遊數輩行猶及晁與張大坡渺雲漢小坡與相羊豈兹¶
絲綸手不入鵷鷺行爾來南中守雨露新漢章南中俱¶
樂土佩帶安農桑銅花秀鎧甲芝菌生桁楊霜林茘子¶
熟釀瓮千家香使君嘯鈴閣賓客醉髙堂古來多循吏¶
治行何曾彰願公飲無何坐使斯民康¶
　　　許貴州出蘇叔黨¶
<pb:KR4d0217_WYG_010-12b>¶
老坡騎鯨上天去小坡落筆如風雨能添老樹着岩間¶
為石傳神自翁語兩坡俱死真可惜君有一拳何處得¶
誰向九原呼此翁為我五日畫一石¶
　　　立秋前三日夜雨¶
殘漏催燈暗風梧帶雨鳴細聽驚夢㸃渾作斷腸聲乍¶
冷秋應近無眠句又成愁多推不去頭白更憂兵¶
　　　亂後併得陶杜二集¶
少陵有句皆憂國陶令無詩不說歸常恨兩翁埋槁壤¶
<pb:KR4d0217_WYG_010-13a>¶
頓驚雙璧墮窮扉風催錦里花枝少草長江南豆葉稀¶
自古髙才多寂寞遺編讀盡淚頻揮¶
　　　讀徐伯逺書外家遺事作二絶句以紀之并序¶
繁昌焦洧之妻洪鴻父女也一日遇巨盗于江中不受¶
賊汙投江而死兩侍兒大曰冝思小曰勻奴善琵琶有¶
姿色皆吳氏女本姊妹也亦相隨赴水焉洧葢伯逺之¶
舅故著其事甚詳¶
就死由來不自疑玉顔那為賊鋒低了知今日投淵婦¶
<pb:KR4d0217_WYG_010-13b>¶
猶勝當年斷臂妻¶
殺氣駸駸戰艦驕春江漫漫濕金翹但將紅袖供歌舞¶
却為周郎笑二喬¶
　¶
　¶
　¶
　¶
　太倉稊米集巻十¶
