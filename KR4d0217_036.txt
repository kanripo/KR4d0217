# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.723568
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷三十六
<pb:KR4d0217_WYG_036-1a>¶
欽定四庫全書¶
　太倉稊米集巻三十六　　宋　周紫芝　撰¶
　　詩五十一首¶
　　　鼓鼕鼕行¶
煙雨凄凄芳草渡隔岸鼕鼕賽神鼓男巫唱歌女巫舞¶
蠶宜青桑麥宜土天下無兵三百州不如賣劍買汝牛¶
千倉萬廩汝莫愛富民今歲新封侯¶
　　　午睡為流鶯作歌¶
<pb:KR4d0217_WYG_036-1b>¶
擬倩花枝當綺羅更煩鶯作緩聲歌未殘春色猶堪惜¶
巳老周郎奈若何¶
樹裏金衣不露身欲尋啼處了無因緑隂長得成何事¶
遮却黄鸝最惱人¶
江南草長亂啼鶯睡足南州得細聽最愛欲歌還欲住¶
伴人如夢亦如醒¶
　　　寄黄超然監丞求山谷像¶
黄人生不恨幸識元魯山平生黄叔度常在夢想間時¶
<pb:KR4d0217_WYG_036-2a>¶
於絹素中得見氷雪顔晚乃客京洛髯孫始追攀眉目¶
真似之典刑今未刋昔我在武林歲月不得閒甚欲貌¶
公像歸嚢竟空還邇從同寮家小軸得細㸔芒鞵方釋¶
杖野服不著冠尚恐或非真蠧蟲亦少殘謂言君家本¶
可惜石竹難願君呼畫史摹寫來江干孫郎傾蓋交臭¶
味同芝蘭能事亦須趣勿作水石慳君不相我請幽興¶
恐易闌¶
　　　次韻沈季鄉題醉山堂¶
<pb:KR4d0217_WYG_036-2b>¶
㸔盡吳頭楚尾山不嫌心似鳥知還可憐樽爼登臨處¶
正在烟雲杳靄間地勝豈無神物䕶天教付與老翁閒¶
憑欄欲喚君來語家住寒溪第幾灣¶
　　　送呼延韓仲¶
人生何苦著儒冠心與功名了不干早歲氣吞雲夢澤¶
暮年身作灞陵官欲尋故國今安在漫醉醨樽不當歡¶
老别相逢知幾日花鬚句在好重㸔(韓仲見和勸農詩/有况此春欲暮風)¶
(溫脱花鬚之/句語意俱勝)¶
<pb:KR4d0217_WYG_036-3a>¶
　　　晚思¶
落日下平蕪囘照東湖尾牛從何處歸相隨渡湖水幽¶
人倚欄意得月猶未巳白鷺知何為欲下還復起¶
　　　送劉德秀赴官貴池¶
劉郎人物照當時未上青雲莫慢遲秋浦江山應似舊¶
藍田雁鶩不妨詩銷魂怕作文通别問字誰如伯始知¶
此去醉山梅欲動憶君同㸔雪前枝¶
　　　季卿恵詩頗寓窮愁之意作是詩勉之¶
<pb:KR4d0217_WYG_036-3b>¶
君有篇章配國風技兼鼯鼠固應窮但令人似千金璧¶
莫恨門生一丈蓬北阮有生寜免俗䝉荘雖放亦求通¶
㑹㸔黄鵠摩霄去未可輕投燕雀叢¶
　　　秋意¶
江城木落又秋髙歸夢難成客鬢凋擬倩西風吹雨去¶
莫來窓下打芭蕉¶
　　　十月晦日郡席見鵝梨¶
雪後新嘗濺齒泉樽前風味固依然自從北郡無人到¶
<pb:KR4d0217_WYG_036-4a>¶
不見鵞梨今幾年魯酒謾傾猶病渇并刀未下巳流涎¶
從今莫覔張公種釘坐雖多不當賢¶
　　　題向司户薌林圖¶
宸奎猶作麝烟浮便艤歸航結小樓何處訪求三島路¶
徑須圖畫百花洲黄金殿裏鵷鸞夢白鷺江頭草樹秋¶
天上歸來輞川住世間那有此風流¶
　　　臘月二十三日郡㕔禱雪宿齋房趙尉燈下送¶
　　　　蠟梅¶
<pb:KR4d0217_WYG_036-4b>¶
半昏燈火宿齋房驚見梅梢破蠟黄夜静月斜簾不巻¶
步虚聲裏得花香¶
　　　正月十四日夜病在告雨中不寐示劉德秀¶
雨意涔涔客夢慳病來無意近歌檀㸔他紅袖傾春酒¶
分我青燈照夜寒老子要非年少伴醉鄉空願故時歡¶
懸知鄴下劉公幹猶擁書檠午夜㸔¶
　　　題李伯時畫歸去來圖¶
淵明詩成無色畫龍眠畫出無聲詩兩公恐是前後身¶
<pb:KR4d0217_WYG_036-5a>¶
二妙畧殊今昔時我頃誦詩不知處今乃按圖俱得之¶
當時想見歸意好扁舟颺水風吹衣壺觴未飲入室酒¶
玉色先見迎門兒豈無故老說情話尚有殘菊依東籬¶
雲歸鳥倦自有意欲辯巳忘誰復知龍眠得之心應手¶
筆所到處心相隨僮奴似有傲世色草木亦帶烟霞姿¶
癡兒方辦公家事此老自挾南畆犁人生異趣豈不逺¶
心如鐡石終難移我今此意不自事老去見畫空慚非¶
　　　次韻范提幹二首¶
<pb:KR4d0217_WYG_036-5b>¶
繡衮華貂侍禁宸忠宣遺烈在絲綸傳家父子俱仁孝¶
蓋世功名孰比倫閥閲固知流𣲖逺衣冠今見典型新¶
如公自是青雲器不作劉郎問大鈞¶
白頭於世亦何能欲賦歸來計未成孟博聲名追徃昔¶
蔚宗文字慰平生風流易散嗟人事臭味相求豈世情¶
欲唱清歌送行客不知誰是米嘉榮¶
　　　客夢¶
客夢長千里官居巳歲餘却愁花蘂動轉益鬢毛疎山¶
<pb:KR4d0217_WYG_036-6a>¶
氣朝朝雨江苞月月魚匡廬早歸去稚子可籃輿¶
　　　次韻强使君見寄¶
夢澤南州聽曉雞老饕於此寄朱麾春湖魚上先分玉¶
暗谷茶生㸔展旗(鱏魚桃花茶/皆此邦嘉物)酒甲江西聊可醉山横¶
楚尾恨無詩(富川酒/冠江西)年豐訟少知何事時有光隂到楚¶
詞¶
　　　次韻黄叔魚見寄¶
江邉熟睡不聞雞髙臥何功尚擁麾千里西風飽魚蟹¶
<pb:KR4d0217_WYG_036-6b>¶
十年驚魄夢旌旗名慚公瑾終焉用人似黄香更好詩¶
欲作報章無妙語楚歌唯有竹枝詞¶
　　　湖亭之勝大似江上但無蘆葦二月二十日移¶
　　　　植數十本¶
大年著色山前雨摩詰無聲句裏秋巳是湖山無限好¶
更栽蘆葉伴輕鷗¶
　　　杜䳌三首¶
甘王祠下杜䳌啼句句聲聲是說歸安得一家三十口¶
<pb:KR4d0217_WYG_036-7a>¶
似君兩翼解髙飛¶
千秋但有一淵明肯脫青衫事耦耕(闕/)　漢朝俱此老¶
都門誰祖二疏行¶
窮甚亦須缾有粟天寒可遣婦無褌杜䳌不大知人意¶
歸計應須與細論¶
　　　聞真如牡丹盛開偶憶去歲㸔花之㑹¶
記得東風隔水村偶逢幽艶薦芳樽今年多病無行樂¶
更怕春寒不出門¶
<pb:KR4d0217_WYG_036-7b>¶
春來花草盡關愁風雨妨人懶出㳺不見鞓紅去年面¶
可憐孤負玉風流(郡酒名風流泉/)¶
　　　謝王侍郎寄東倉祖送圖¶
都門供帳記當年十里旌旗暗畫船文石班中天上客¶
水晶宫裏地行仙鈴齋妙畫人間見相府珍篇海内傳¶
錦軸牙籖渾未識忽隨雙鯉到家邉¶
抗章聞說動前旒分得東吳第一州乆與衣冠為盛事¶
更尋雲水作遨頭當時鵷鷺應須記此去湖山莫謾留¶
<pb:KR4d0217_WYG_036-8a>¶
却笑杜郎生羽翼但知歡喜下汀州(杜牧自少卿出守/吳興當時有捧檄)¶
(汀洲去全家/羽翼飛之句)¶
　　　次韻李安州贈别¶
老來著處便為家行盡江西是水涯詩到說歸無限意¶
山非吾土未應嘉我思故國方成恨君到東湖尚有花¶
更欲少留聽句法公詩巳似玉無瑕¶
　　　次韻李安州紀贈二十韻¶
衣冠數人物伯仲髙人間我於鴻雁行疇昔奉徃還掛¶
<pb:KR4d0217_WYG_036-8b>¶
名華萼集遂爾不復刋暮齒慨晼晚得州近荆蠻恨公¶
識面遲又復容追攀髙風薄雲漢秀句横筆端乃知同¶
氣中文采真斑斑誰將鄖城水換取蓬萊山要公撫凋¶
氓天意豈等閒玉階有餘地行歸鳴佩環上最不待乆¶
唾手未苦難念我老巳熟無鬢堪成班江頭忽三月坐¶
見春物殘相逢喜傾蓋徃事論險艱一飲未徹席扁舟¶
渡驚湍情鍾惜易别易别成永歎可憐堂下水故作聲¶
潺湲風流倏雲散人生豈長歡願公寄尺書細行勿輕¶
<pb:KR4d0217_WYG_036-9a>¶
刪仍煩巧匠手著意鐫堅頑¶
　　　北湖暮春十首¶
東君無意惜花殘留得青山隔雨㸔可怪天公不憐客¶
緑陰成後却春寒¶
北湖㸔雨兩春餘忘却漁村笠澤居去歲鶯花猶是主¶
今年鬚鬢不勝疎¶
花到酴醿欲盡時一春巳是燕㳺稀舊來持酒聽歌處¶
乞與東風燕子飛¶
<pb:KR4d0217_WYG_036-9b>¶
幾日春風自在顛誰家相喚上鞦韆難留花住那堪雨¶
不奈天寒更禁烟¶
洛紅聞說爛如霞應著青油宻䕶遮莫剪姚黄供老眼¶
使君頭白懶㸔花¶
韋郎詩淡少人傳貪㸔仙書不愛眠閒礳小團新樣月¶
撥灰重試古龍涎¶
西施乳白魚供箸樊素唇紅果薦新不恨江干春晼晚¶
旅庖猶是慰愁人(富川二物春晚上市/)¶
<pb:KR4d0217_WYG_036-10a>¶
落絮天慵草漸勻最遲紅藥又成塵苦無黄鳥能歌舞¶
連日春隂悶殺人¶
燕梁夫婦幾時歸養得新雛總解飛投老卜巢猶未定¶
可憐人不似烏衣¶
　　　次韻元相題到花亭¶
從他白髪三千丈莫管人生七十稀滿載月明歌一曲¶
到花亭裏醉中歸¶
　　　送李瑞昌¶
<pb:KR4d0217_WYG_036-10b>¶
廬阜老人心古錐頗學子長多愛竒晚生恨不見前輩¶
一談徃事神先馳龍眠人品似摩詰不比老(闕/)¶
　　　　　　　　　　閻呼畫師徃時袖手閲神駿¶
三馬就斃何由追都人一日傳萬口後生聞此心懐疑¶
諸孫今喜典型在此事頗從君得之吾皇仁聖重賢士¶
子孫必録初無遺但令苛政不如虎㑹有善事令天知¶
碧油擁被報政急桁楊臥壁催科遲他年父老歌遺愛¶
為君摩石題蒼碑¶
<pb:KR4d0217_WYG_036-11a>¶
　　　余手植木芙蕖數十本山亭之下比聞頗為群¶
　　　　羊踐履¶
春去無花伴白顛旋栽紅艶照霜前髯郎莫剪柔柯去¶
留作秋風一醉眠¶
　　　送髙仲思提幹¶
獮猴莫厭土牛遲天馬能行老更竒論事頗遭官長怒¶
潔身惟恐世人知簿書奔走聊應爾臺閣飛騰自有時¶
雲落斷鴻誰是伴尺書何日慰相思¶
<pb:KR4d0217_WYG_036-11b>¶
　　　送瑩老住灌谿¶
一年身寄水南村誰把禪床一席分去住隨縁本無意¶
道人蹤跡似孤雲¶
竹坡無物可關懐只有青山眼為開未識灌溪真面目¶
煩君著句畫將來¶
　　　送楊師醇之臨安兼呈師古¶
家在湓城五老山與君相望各江干如何肯撥艅艎棹¶
便欲來同苜蓿&KR0777;傾蓋盡知今日意買隣仍結舊時歡¶
<pb:KR4d0217_WYG_036-12a>¶
菊觴澆酒無離恨淡榜書名㸔二難(令弟登科師醇新/除皆在來歲聊見)¶
(篇/尾)¶
　　　擬省題桂林一枝詩¶
晉祚傳千載賢科重一時擬横金殿棟先剪桂林枝月¶
窟根盤壯烟巖雨露滋孤芳寜有種凡木自多姿臃腫¶
樗空大風流栁漫埀惟應太邱令功德季方知¶
　　　秋來乆不作詩書所感¶
雨蹙江濤壯天含暮靄低年華添老色風物似年時富¶
<pb:KR4d0217_WYG_036-12b>¶
貴渾無念情懐不到詩度秋無一語巳是俗人為¶
　　　寄李安州未得别後書二首¶
未得安州信空添楚水秋雁寒飛不到江逺望難休去¶
國雙紅斾攜家兩白頭可能無一字分慰老人愁¶
　　　二¶
鄂渚他時縣江南盡處州平生求識面此地忽同逰湖¶
外公開府江邉我上樓尺書何日到能寄近詩不¶
　太倉稊米集巻三十六¶
