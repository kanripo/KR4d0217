# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.301661
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0217_WYG_013-1a>¶
欽定四庫全書¶
　大倉稊米集巻十三　　　宋　周紫芝　撰¶
　　詩四十八首¶
　　　次韻馮逺猷夜雨屋漏有作¶
我昔在田間秋霖傷嵗熟常憂床床雨夜下東屯屋飯¶
牛起晨耕短蓑聊櫛沐違濕因五遷勞形真僕僕坐歌¶
南山粲那惜清夜促平生小馮君秀齒粲氷玉生餘華¶
屋姿豈識霑濡辱誰知折角巾肯念滹沱軸㑹將秋雨¶
<pb:KR4d0217_WYG_013-1b>¶
謡冩入朱弦曲知君有過秦妙畫行見録衮衣坐法宫¶
當宁調玉燭吾廬雖獨破受凍死亦足¶
　　　飲魏宗明家分韻得酒字¶
閉門苦秋炎散髪臥北牖小雨度微凉西風颯衰柳起¶
邀馬服君步過雲中守雲中雅好事酌我玉巵酒諸公¶
飲方豪何曾問升斗而我纔飲濕已復困濡首臭味本¶
自同初何間能否不然瓊瑶林何以着老叟歡同一笑¶
間義重千載後脫彈無新詩刻燭媿敏手詩成愼勿再¶
<pb:KR4d0217_WYG_013-2a>¶
坐客驚欲走¶
　　　感韓碑用李義山韻¶
長蛇封豕矜雄姿弄兵三世窺皇羲自從羣騎入中土¶
僥倖嵗月寛誅夷錦纒紅帕五十載肯輸赤豹兼黄羆¶
憲皇神筭本天授指顧不勞戈一揮元和上相拜元帥¶
黄金鑄印手自持三軍踏雪砍墉入夜摩賊壘朝搴旗¶
侍中西平老將種屬鞬拜舞行相隨緋衣小兒却健武¶
未怕賊首如虎貔功埀竹帛不可掩名在萬古誰能訾¶
<pb:KR4d0217_WYG_013-2b>¶
行軍司馬號大手蒼珉承詔鑱瑰詞平生直筆有公議¶
從人乞米知羞為狗功須賴發縱者盡勒殊勲歸鼎司¶
宫中小女强解事歛祍雪涕埀豐頥絺章繪句隨斷裂¶
厖恩下沛驚淋漓空餘大雅配吉甫(元和聖徳詩云誰/作歌詩以配吉甫)¶
春秋廟享存歌詩當時左右無諌者應慙鳴佩趨龍墀¶
襄陽太守獨何事殷勤自刻平吳碑將軍更勒燕然石蠻¶
風瘴雨侵蟠螭張功耀武示萬世二子無乃為已私晉¶
公純德古未有彊藩悍將親平治羣奸聞風膽為落自¶
<pb:KR4d0217_WYG_013-3a>¶
奮老拳擒宛脾都人尚想白羽扇野蔓已理黄絹詞唐¶
家晩嵗事如此誰令舉世躋純熈君不見鄭公之死肉¶
未冷停婚碎石恩還追文皇英明猶復爾功臣誰肯躬¶
胼胝玉谿慷慨書萬本要識元老為邦基¶
　　　寄題元具茨雙梅菴¶
髙節知公冠九州梅花却對令君羞詩如往日陶彭澤¶
人是只今陳太邱挽得繁枝供宴坐小分疎影入清流¶
簿書堆裏渾無事玉雪香中醉即休¶
<pb:KR4d0217_WYG_013-3b>¶
　　　讀東坡儋耳新詩¶
先生流落久居夷屬國前身事巳非萬里岷峨空入夢¶
七年海嶠不思歸桄榔葉暗蠻村雨茘子紅埀瘴嶺扉¶
政坐詩窮闗底事雲鵬誰道摠卑飛(東坡有雲鵬今/悔不卑飛之句)¶
　　　次韻時然惠徽州近作¶
莊矦四海習鑿齒鸞栖一枝亦聊爾沸鑊那尋衮處州¶
獨跨羸驂度徽水羊腸路繞十八坡危磴天懸三十里¶
捫參歴井不復休一握去天真有此軍符夜下星火急¶
<pb:KR4d0217_WYG_013-4a>¶
吏習文書日填委青山倥傯未可厭方外周旋人有幾¶
坐看雲生拄頰間便恐詩成横槊裏萬壑千岩入句來¶
天遣江山助竒偉我昔經行五嶺頭芙蓉峯髙天正秋¶
凄音怨曲不成調細雨寒烟空復愁曉得新詩驚欲倒¶
句似當年山色好一生忍淚泣秋風可笑區區郊與島¶
　　　題吕節夫園亭十一首¶
吕節夫兄弟買地築屋于麻川之上鑿山疏泉種藥藝¶
花為遊觀之所十有一官閒則居之食不足則出而仕¶
<pb:KR4d0217_WYG_013-4b>¶
當世髙之其弟仁父為余道其名且使賦詩¶
　　　　雲林堂¶
髙情惡喧囂結屋傍空曠草堂寄雲林逺目聊自放偃¶
蹇良不疑世情真可抗不知堂中人誰同倚藤杖¶
　　　　半隠寮¶
顯晦固有時出處本同致乘流與遇坎等是一戲事真¶
隱了無心寧須論朝市君看半隱名是中有深意¶
　　　　嵗寒披¶
<pb:KR4d0217_WYG_013-5a>¶
山中與誰語俗士不我過時攜登山屐閒上嵗寒坡不¶
知青女威柰此蒼官何從今桃李花漫漫空復多¶
　　　　朝陽臺¶
殘月壞金樞朝曦吐暘谷南臺凌日觀杲杲明萬木白¶
露亦巳晞桐陰轉簷曲危坐讀黄庭想像巾一幅¶
　　　　衆芳閣¶
草木有盛德俗眼未易觀幽姿不可見微香在林間植¶
我東籬菊藝此九畹蘭芳意似有知為君笑朱欄¶
<pb:KR4d0217_WYG_013-5b>¶
　　　　藤洞¶
雲山𣺌無何地勝餘草木蒼藤飽風霜夭矯作岩谷幽¶
香出空洞清樾交翠麓想時攜客來班荆對碁局¶
　　　　學圃亭¶
疏泉灌空畦折柳樊小圃闗心有幽事寄意在衡宇但¶
恐經綸人兹焉忽髙舉愼勿厭荷鋤烟蓑濕春雨¶
　　　　巻書閣¶
機雲佳兄弟胷中幾石渠萬事資不理三篋補有餘它¶
<pb:KR4d0217_WYG_013-6a>¶
時䇿髙勲已復得異書安用結飛樓傍架時巻舒¶
　　　　舒嘯軒¶
淵明磊落人啾唧倦吟諷聊將舒歗聲一為洗喧閧寄¶
言梟獍徒請勿恣嘲哢君看半嶺間依稀有鳴鳯¶
　　　　越香堂¶
佳木寄深塢自與春有期幽姿誰復省軒軒頗矜持真¶
賞倘已逢清香襲人衣士為知己死此語良不欺¶
　　　　容安軒¶
<pb:KR4d0217_WYG_013-6b>¶
生理須幾何安分一枝足向來髙明中百鬼作禍福何¶
如此衡茅長年樂幽獨愼勿將蝸牛輕比蠻與觸¶
　　　金華老人分老潘㸃漆墨十月二十三日久雨¶
　　　　新霽弄筆北窻戲作此語華嚴經云須彌山¶
　　　　筆大海聚墨不能書冩一字法門¶
老來窻几漫塵埃誰與潘郎㸃漆煤一字法門書不得¶
又撩風月作詩媒¶
　　　東窻對雪六言四首¶
<pb:KR4d0217_WYG_013-7a>¶
月觀雲臺何處瑶林玉樹誰家幻成銀色世界雨此天¶
女寳花¶
天淨銀潢渺渺林寒玉珮珊珊有月時翻瑤草無人來¶
踏瓊田¶
擁鼻駝裘不暖澆腸蟻榼還空助我茶甌玉雪煎成石¶
鼎松風¶
睡起山驚堆玉詩成研欲敲氷飄瓦莫嫌碎㸃打窗留¶
伴寒燈¶
<pb:KR4d0217_WYG_013-7b>¶
　　　聞雪二首¶
黄昏雪意未全成寒入重衾曉更清風裏未看穿幕片¶
夢中先聽打窗聲¶
朔風初喚夢魂囘曉枕時聞急雪來未有春衣堪換酒¶
明朝誰辦送寒桮¶
　　　次韻莊簿對雪¶
月姊雲冠玉作膚白鸞飛鞚下天衢欲酬平地雪三尺¶
正要澆愁酒一壺林下閉門須好句廟堂調燭費嘉謨¶
<pb:KR4d0217_WYG_013-8a>¶
它時瓊佩朝銀闕共醉寒江記老夫¶
　　　讀外舅髙晉翁詩集¶
結髪論人物傾心慕老成掃門嗟齒暮洗眼失氷清心¶
苦彈冠&KR0568;名應脱屨輕眼髙空爾輩醉熟自平生長嘯¶
蘓門冷微顰下蔡傾千兵森武庫五字築詩城鮑謝萹¶
章麗陰何句法精聱牙徒自放貞耀復誰旌草露功名¶
薄春雲嵗月更鴨頭江自緑馬鬛墓還平蹤跡荆襄在¶
文華劍佩榮塵編愁獨把清淚一縱横¶
<pb:KR4d0217_WYG_013-8b>¶
　　　吳幾聖許分蠟梅栽二首¶
林下幽姿惱殺人書來分我月黄昏杜陵老子堪憐許¶
枉乞桃栽一百根¶
越羅新學染宫黄不著紅藍一㸃粧移取綵衣歌舞樹¶
莫教曉夢怨餘香¶
　　　幾聖以三詩寄蠟梅栽次韻¶
寄將琢玉風前句剪送和香雪後枝要識此花真面目¶
細看無色畫中詩¶
<pb:KR4d0217_WYG_013-9a>¶
釀蜜成花此似難移根深恨老來看豐肌弱骨須調䕶¶
可怕寒梢白露團¶
慣見江邊雪様梅此根常恐自天來懸知老去醉中眼¶
便是姚黄花嬾開¶
　　　次韻沈給事對雪長句二首(時元用/守宣)¶
洒天飛雪被長巒落絮縈風醉後觀塞上餐氊公獨記¶
月中囘棹我知寒已書上瑞歸天闕又挽豐年到筆端¶
懸瓠功名知有意微生底處更求安¶
<pb:KR4d0217_WYG_013-9b>¶
翠失千峯與萬巒爛銀宫闕縱竒觀樓空翠濕衣裘重¶
詩就風生齒頰寒聊與江山分絶致浪陪樽俎問更端¶
莫嗔郢曲無人和七子風流負建安¶
　　　次韻莊時然徽州山下見梅三絶¶
凍蘂寒梢也自芳斷橋深塢獨聞香山中行處花吹面¶
馬上歸時詩滿囊¶
雪後花開人未歸津亭誰共把寒桮句中解道梅如雪¶
夢裏可無人似梅¶
<pb:KR4d0217_WYG_013-10a>¶
春到梅梢雪作堆庾郎愁眼為誰開白龜城裏未曾見¶
徽嶺句中渾寄來¶
　　　雪將晴聞梅已有開者¶
臘雪自知春欲囘凍雲元不耐朝暉便須急買尋山屐¶
莫放梅花一片飛¶
　　　題雪堂大研一首¶
河間多書人共知未見紫岩方玉池東坡老人上天去¶
流落人間君得之寳匣初開眼光眩相約君家與同看¶
<pb:KR4d0217_WYG_013-10b>¶
麝煤霮䨴雲滿天尺璧堅温玉微汗峨眉山髙兩蘇出¶
自是斯文有秦漢先生著書書滿家晚得窮愁坐城旦¶
只今蠆尾人爭傳異時龜趺不須斷百年榮辱一夢餘¶
空與髙人作竒玩安得大手揭陽君為我銘此元賔研¶
　　　次韻具茨老人觀臘月十五日按兵¶
六花陣合紅滿川鼔&KR0911;聲喧旌暗天錦裘繡帽不動鞭¶
腰鞬兩弓誰更先城狐社鼠空百千一呼辟易投戈鋋¶
霹&KR0748;晝射蛟螭淵妖星夜落蚩尤躔穀城老父書誰傳¶
<pb:KR4d0217_WYG_013-11a>¶
可為帝師䇿萬全脱兔一出忽復旋風聲鶴唳驚虚弦¶
常山蛇勢孰後前四頭八尾屢變遷何止内政分軌連¶
部伍聊足相糾聯勢如漂石奔流泉蒙衝未數浮江船¶
三軍不用呼飛燕功成唾手豈待年長安賊平不改𨞬¶
萬里玉闗沉夕烟降王曵組未解纒白麻曉下彤庭宣¶
兵雄澤潞非公賢談笑自足空戎邊¶
　　　沈元用太守和具茨詩張元明兩用其韻見邀¶
　　　　同賦¶
<pb:KR4d0217_WYG_013-11b>¶
漢陽千騎嘶秦川六龍御日升中天翠鑾親巡耀寳鞭¶
神武自作諸將先子陽盗據衆萬千井中蛙腹不受鋋¶
虎頭誰敢當文淵一洗萬古空英躔風威巳落諸蕃傳¶
上兵伐謀軍貴全固應玉陛當周旋朱幡猶此閲望弦¶
安危以身誰肯前願扶國步整播遷勁兵出塞鏖祁連¶
長纓曵首來翩聯盡驅酋長朝甘泉未慙驃騎羞戈船¶
先聲旋下齊與燕稱觴拜舞呼萬年黄童佩犢無征𨞬¶
農桑萬里通人烟蓬頭舞劍空腰纒要分頗牧來藩宣¶
<pb:KR4d0217_WYG_013-12a>¶
古來千里制一賢長城未必能防邊¶
　　　横谿小市再宿慨然有感¶
小市人烟南北頭清江賈客去來舟兒時風物依然在¶
老去光陰不奈愁可憐白髪無好意更對故城思舊遊¶
烟塵蓬勃兵火急嵗晩棹歌歸去休¶
　　　夜宿長林明日遊仙壇宫¶
麻川過長林路轉無百里積雨斷津梁日亂十六水忽¶
從岡阜間稍得千家市凌晨上仙祠遂作折屐喜水流¶
<pb:KR4d0217_WYG_013-12b>¶
自汪灣山亦甚雄偉小邑頗下臨擾擾屯聚蟻一笑相¶
與言黄冠有仙子為言庭前菊霜餘爛黄蘂採之制頺¶
齡可以堅髪齒不須事虚曠至道亦良邇神仙固可學¶
吐納乃餘事斯言雖甚簡中亦含妙理¶
　　　星源逢共兄弟别後道中奉寄二首¶
曉色凄迷客夢長賈胡留滯更他郷自隨匹馬家千里¶
眼見故人天一方霜落駝裘朝着㡌雨來山驛夜分床¶
與君相别無多日已聽鳴鴻欲斷腸¶
<pb:KR4d0217_WYG_013-13a>¶
十年四海不解甲一日三秋更憶君别後光陰逐流水¶
老來蹤跡似浮雲心懷邱壑情雖在眼暗風塵首重分¶
滿眼尚添新戰骨何年真起故將軍¶
　　　苦寒二首¶
𦍤風吹雪天漫漫厚地欲裂江水乾懸知北客未省見¶
太古以來無此寒氷簷埀筍風撼屋布衣生稜體生粟¶
老翁炙手厭朱門明朝晨暾更堪曝¶
天容黯慘悲風吹寒日欲出寒雲埀千門晝閉人跡絶¶
<pb:KR4d0217_WYG_013-13b>¶
萬里長空鳥不飛豺虎號寒聲怒急行人指墮毛為立¶
易水風髙燕地寒白頭書生望雲泣¶
　　　具茨老人讀書寮¶
具茨四壁無斗儲載行書多常滿廬胷中嵬&KR1041;幾石渠¶
三篋補亡無復餘起居誰不解何如校書著作虚詔除¶
元元本本窮古初雌黄付與金銀車朅來窮山嵗三徂¶
催科政拙民力蘇黄童佩犢耕菑畬戴白未見空欷歔¶
焚香晏坐臨綺疏三年不識園中蔬邇來結屋聊巻舒¶
<pb:KR4d0217_WYG_013-14a>¶
手抄平生未見書曼倩兩目如懸珠四十四萬何多歟¶
較公所得無錙銖門生校讎誰與居我欲從公路鬱迃¶
著鞭何時跨蹇驢不求奴飯馬青芻得公竒字歸自娛¶
　　　送元具茨歸黄山¶
元祐宗師數聖朝兩公分路久揚鑣具茨人物真竒偉¶
雙井風流未寂寥可怪魯山猶簿領不應聱叟是漁樵¶
何時收拾江湖句歸作歌詩補舜韶¶
　¶
<pb:KR4d0217_WYG_013-14b>¶
　¶
　¶
　¶
　¶
　¶
　¶
　¶
　太倉稊米集巻十三¶
