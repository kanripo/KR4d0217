# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.478105
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷二十三
<pb:KR4d0217_WYG_023-1a>¶
欽定四庫全書¶
　太倉稊米集巻二十三　　宋　周紫芝　撰¶
　　詩五十八首¶
　　　齋宫夜雨明日大雪¶
郊祭嚴祠事齋宫肅夜寒鸞刀催宰急庭燎及晨難雨¶
濕牛羊俎烟埋幣帛壇南山忽清曉萬玉已巑岏¶
　　　聞耘老猶在霅川(孫耘老名有/功徽人能詩)¶
湖上雖相見重來失後期風塵為客久舟楫送歸遲鴈¶
<pb:KR4d0217_WYG_023-1b>¶
逺無消息梅殘惱别離何時酌君酒爛漫說新詩¶
　　　十一月十一日夜步行中庭月色明甚作詩三¶
　　　　絶¶
氷輪漸出海西頭身在三吳近海州賴有梅花管羇客¶
細分疎影上駞裘¶
香風嫋嫋月娟娟月滿中庭夜悄然只恐大羅天上有¶
人間今夕是何年¶
少年邀月伴清樽老去空餘滿袖塵多謝蟾光深有意¶
<pb:KR4d0217_WYG_023-2a>¶
尚來同我作三人¶
　　　二十一日雪中歸資國¶
出門天意已垂垂湖上囘鞭雪滿衣人在水晶宫裡住¶
馬從銀色界中歸樹頭雲凍依然在湖面鷗寒斷不飛¶
今夜燈前有殘榼擁爐深閉一篷扉¶
　　　蠟梅大有生意¶
幽芳念初分厚地凍始裂耐寒憐孤根忍苦度尺雪誰¶
持萬金良起死醫寸蘖伶俜初囘姿荏苒似看葉灌木¶
<pb:KR4d0217_WYG_023-2b>¶
猶未成已與凢草别平生氷玉交勝韻頗竒絶微風折¶
輕黄香霧濕寒月棐几著氷壺餘芬散清樾只今滿眼¶
花想像疑可折感君分似意老味倍欣悅添我小窻春¶
芳意未衰歇盛德不可忘封殖寧敢闕¶
　　　石佛道中隔水梅花滿山¶
平明跨羸驂遥遵石頭路循山一谿横隔水得幽處樹¶
疑虬龍驤石作蒼虎踞雲菴有遺屋突兀在煙樹方壺¶
豈不佳弱水無船渡空餘惱幽香梅花滿春嶼心知姑¶
<pb:KR4d0217_WYG_023-3a>¶
射仙茲焉飲風露水自平湖分香從一山度風姿不自¶
持照影各矜顧安得從之遊徘徊著雙屨¶
　　　書東窻二首¶
枕上青山翠撲衣西湖郡更似西施苦無能事王摩詰¶
領畧煙鬟却要詩¶
湖上梅花春意囘水光山影入銜杯無人許我分幽事¶
故遣雙飛屬玉來¶
　　　次韻强㓜安嵗晚感事¶
<pb:KR4d0217_WYG_023-3b>¶
寒日催殘嵗新詩得夜光雪猶隨處有梅亦為春芳愁¶
鬢何從白流年有底忙官閒應放臘燕寢自凝香¶
　　　嵗晚雜題四首¶
安穩三冬計棲遲一舍寛巻簾唯水近倚杖得山看老¶
罷人誰數天寒嵗又闌自無稽古力未可怨儒冠¶
　　　二¶
草色無人地梅花近臘天擬飛猶未雪將盡欲新年漫¶
與空成恨無求合信縁平生為晚計老去更茫然¶
<pb:KR4d0217_WYG_023-4a>¶
　　　三¶
倚杖千山裡窮年一水濵有官羞隱吏無句作詩人雨¶
送燈前夢儺催臘後春孤山林處士笑我是比鄰¶
　　　四¶
老病時攜客斜陽更上樓山寒猶有雪湖晚最宜鷗詩¶
可書幽事兒能伴薄游人生每如此吾意復何憂¶
　　　次韻㓜安寺丞感舊見示¶
當時長嘯敵先摧不費官軍一炬灰殘冦自驚風鳥散¶
<pb:KR4d0217_WYG_023-4b>¶
使君方看玉山頽攖城捍賊今亡矣抗疏論功有是哉¶
相見可堪談舊事為公搔首一裵&KR0966;¶
　　　甲子立春口號四首¶
梅花消息未闌珊春入千門笑語喧人道上元新甲子¶
從頭却數太平年¶
春來玉燭又初調盡喜官儀是漢朝御道雪晴方試輦¶
彤庭日暖漸聞韶¶
力爭和議衆初疑事在君王子母知舊日塞垣啼鳥處¶
<pb:KR4d0217_WYG_023-5a>¶
如今長樂曉鐘時¶
晴日初生禁籞春苑花宫樹一畨新君王勤儉無行樂¶
只作銀鈎賜近臣¶
　　　元夕前三日書事¶
舊嵗冬餘雪今年雨復晴奉常新奏樂蕃使近朝正燈¶
火鼇山路風光鳯輦城須煩天一笑四海盡無兵¶
　　　二¶
落日滄江上潮囘水自平雲連子胥廟山接闔閭城海¶
<pb:KR4d0217_WYG_023-5b>¶
岳朝吳㑹衣冠奉帝京端門舊燈火還向此時明¶
　　　飯餘過摠持菴¶
飽飯度永日問隣從小園閒攜居士杖来扣摠持門花¶
木無人見文書聽客翻更將方外事細為老夫論¶
　　　德莊别後以詩見寄再游錢塘始見之次韻奉¶
　　　　答且以叙將别之意¶
分作經年别還成一笑同看君鬚㸃漆羞我鬢吹蓬共¶
醉寧非夢縁詩各坐窮相逢又驚散往往似征鴻¶
<pb:KR4d0217_WYG_023-6a>¶
　　　二月二十三日薄雪¶
湖上春風結暮陰亂雲堆雪晚來深便隨柳絮飛將去¶
誰管桃花冷不禁自苦多愁成客恨不闗難測是天心¶
乘除妙理誰能㑹明日朝暾忽滿林¶
　　　次韻子東春雪¶
春光早已到千林尚有餘寒壓曉衾解作飛花朝蔌蔌¶
絶勝疎雨曉涔涔無田亦有三登意是瑞何妨一尺深¶
雪裡故人誰過我西湖嵓壑似山陰¶
<pb:KR4d0217_WYG_023-6b>¶
　　　湖上戲題¶
一湖春水緑漪漪臥水桃花紅滿枝去住雲情渾不定¶
陰晴天色故相欺風前柳作小垂手雨後山成雙畫眉¶
何必娉娉仍嫋嫋西湖應便是西施¶
　　　後二日又題一首¶
家在東灣古渡頭柴扉草閣枕寒流無人擬彈能言鴨¶
有眼那驚不下鷗月裏踏歌何處社樽中載酒幾家遊¶
溪南溪北村村水春雨春風日日愁¶
<pb:KR4d0217_WYG_023-7a>¶
　　　後五日又題一首¶
幾日春風大放顛晚來寒日露晴天浪紋隨棹湖如鏡¶
日脚翻鴉月似弦便可飽看花入眼不應直待柳吹綿¶
庾郎分得愁千斛肯與青絲作少年¶
　　　湖居無事日課小詩¶
春湖潮滿入青天浪拍東風打釣船人在空濛飛絮裡¶
鳥啼紅白亂花前¶
天上陰晴不可猜兩畨雲黑又雲開鷺從落日山邊去¶
<pb:KR4d0217_WYG_023-7b>¶
魚趁晚湖潮裡來¶
茶了詩窻飯後杯兒書未熟急須催鳥於花外喚客出¶
山自眼前將句來¶
老向華胥占一窻無心更夢小雲郎城居可似湖居好¶
詩味頗隨茶味長¶
花枝滿樹雨添肥晴色十分春又歸一生萬事無不爾¶
行年六十盡成非¶
多情白鳥去還來無事風扉閉復開山下一㠶衝雨過¶
<pb:KR4d0217_WYG_023-8a>¶
水邊雙燕得泥囘¶
海内名流詩有宗時傳佳句落閒中不道建安六七子¶
可是近時三數公¶
　　　次韻同季夜宿松園兼呈清照師¶
鶴骨松園老霜髯八十春相逢看日夕留客賦詩新鬼¶
亦來聽法誰應可作隣折腰營斗粟寧不愧斯人¶
　　　强㓜安用余與曽同季唱酧韻作二章見寄謹用¶
　　　　韻為謝¶
<pb:KR4d0217_WYG_023-8b>¶
江國從游地花今幾度春老唯羇客在情獨使君新未¶
敢論傾盖應須托善隣如公真盛德舉世更何人¶
花落青墩寺誰從作好春錦囊題句近舊斾得州新老¶
手摧强敵餘風睦四隣他年數循吏神爵有斯人¶
　　　寄李司農三首¶
東閣當年夜華燈照别樽㫁碑思鴈塔佳客愧龍門豈¶
料三吳路相逢一水村只今懸望眼猶欲黯離魂¶
徽水定何處謫官今幾時長沙應有賦南磵可無詩柳¶
<pb:KR4d0217_WYG_023-9a>¶
絮催春逺梅花寄客遲誰憐憶公久頭白少相知¶
謝眺南齊守司農古漢官杯今與誰把山亦要公看細¶
札頒何日離騷讀又殘侍郎兄弟在往往上金鑾¶
　　　客舍春寒¶
毎日東風吹暗塵小池幽樹不成春妨他燕子闗何事¶
折盡梅花㝡惱人愁裡了知身是幻老來惟與睡相親¶
去年湖水渾依舊欲買扁舟釣白蘋¶
　　　洗馬行和闗子東韻¶
<pb:KR4d0217_WYG_023-9b>¶
憶昔四海多甲兵令嚴細柳將軍營鐵衣健卒持滿立¶
黑頭壯士從軍行眼前千馬復萬馬寸土不耕犁與騂¶
自從虎皮蒙劍㦸此馬不聞鼙鼓驚只今盡浴長安水¶
七十萬匹俱長鳴風騣霧鬛久不試日饜官粟無斗升¶
廟堂伊吕自有策不與韓白齊功名圉人但喜馬肥健¶
野老安知無戰爭有君如此豈不樂俟河幾時今得清¶
不須天育驃騎種雲霧晦㝠方降精我欲刻石上浯水¶
白頭弄筆羞書生不聞鐵騎響鳴鏑但聽玉簫吹九成¶
<pb:KR4d0217_WYG_023-10a>¶
　　　讀楚詞三首¶
借令無䇿拒强秦何至甘心受虎吞楚國已墟三十載¶
區區猶念爾東門¶
方從黄棘望囘驂可笑襄王又信讒巳分世間無鮑叔¶
便須水底覔彭咸¶
人生長䇿是同流却遣何人為國憂鼎鑊軒裳俱一死¶
屈原何得畏陽矦¶
　　　夜中聞雨枕上作¶
<pb:KR4d0217_WYG_023-10b>¶
老去飄零日春愁爛漫中詩窻窺窈窕睡枕聽朦朧弱¶
柳妨晴態小桃吹落紅顛風莫相惱花事不闗儂¶
　　　為人賀沈鎮江生日¶
一麾新領浙西州重說當年八詠侯要遣敵人知宿將¶
故乘軺傳作遨頭朅來京口頒明詔便合甘泉從禁遊¶
紅袖相扶客為壽莫嫌和月醉西樓¶
甲子重新數中興濟川人為聖時生五花名肅金鑾殿¶
八陣威寒鐵甕城賀客杯觴方瀲灧使君忠力轉精明¶
<pb:KR4d0217_WYG_023-11a>¶
祝年有意留公住只恐調元要老成¶
　　　春寒¶
楊柳毿毿一水間梅花憔悴雨&KR1998;&KR0034;春愁巳自難禁酒¶
病骨何由更耐寒¶
　　　種蘭¶
桃杏花中偶並欄依然風味是幽蘭莫因移種長安市¶
不作春山一様看¶
　　　種萱¶
<pb:KR4d0217_WYG_023-11b>¶
萬事全歸兩鬢霜新愁盡屬少年塲如今乞得忘憂草¶
巳自無憂可得忘¶
　　　次韻張元明同邊郎中遊西湖二君講同年之¶
　　　　好有此游¶
十里春波翠染衣小尋魚鳥共追隨船頭風急何妨醉¶
湖上山多盡入詩藜杖偶來飛絮裏蘆鞭猶憶看花時¶
兩公人物如連璧同上金鑾亦未遲¶
　　　皇帝親祀髙禖十五韻¶
<pb:KR4d0217_WYG_023-12a>¶
厯欲緜洪祚郊宜築巨臺有司脩祝冊天子祭髙禖意¶
與群情合春隨上瑞來翠輿瞻玉座桂酒奠金罍喜色¶
囘中壼歡聲入九畡熊羆占已兆弧矢射將催異禮闗¶
宗社餘波被草萊靈基千嵗永玉葉萬枝開制度新儀¶
著歌詩舊典該魯侯徒復宇后稷始封邰帝德應先格¶
天心亦易囘至誠參造化妙響疾風靁厯數周家久封¶
疆漢地恢山河今壯矣𤓰瓞信悠哉準擬螽斯詠㣲臣¶
愧不才¶
<pb:KR4d0217_WYG_023-12b>¶
　　　校李從一臺閣集因效其體¶
細誦台州句湖邊草舍幽好山來競秀清瀨與爭流吏¶
可供書札兒能伴校讎小窻誰共此唯有夕陽留¶
　　　二¶
舊斾來分賴唐朝有百人諸公皆冺滅此句獨清新異¶
世名空在今年迹巳塵何由弔髙冢一望石麒麟¶
　　　次韻子東奉命祠髙禖齋宫望臨平山¶
遥想祠宫曉色寒巻簾聊此看孱顔官閒頗似蘇司業¶
<pb:KR4d0217_WYG_023-13a>¶
詩好全如庾子山覔句不妨煙雨外浮家猶記往來間¶
舊游有意重囘首恐上金鑾未得還¶
　¶
　¶
　¶
　¶
　¶
　¶
<pb:KR4d0217_WYG_023-13b>¶
　¶
　¶
　¶
　¶
　¶
　¶
　¶
　太倉稊米集巻二十三¶
