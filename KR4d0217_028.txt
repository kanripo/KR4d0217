# -*- mode: mandoku-view; -*-
#+TITLE: 太倉稊米集
#+DATE: 2015-08-24 23:59:19.570816
#+PROPERTY: ID KR4d0217
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0217_WYG_028-1a>¶
欽定四庫全書¶
　太倉稊米集巻二十八　　宋　周紫芝　撰¶
　　詩五十八首¶
　　　九日陪李徳儀兄弟游石屋¶
秋雲易雨秋日出九日隂晴苦難測氣如昨夜太暄妍¶
雲似今朝好天色天公要渠作好語著意安排費天力¶
重到孤峯最上頭四年不見煙霞秋吳山長與越山對¶
海水自隨江水流江水相見只如此老大豈知爾許愁¶
<pb:KR4d0217_WYG_028-1b>¶
上山燃火入山腹下山騎馬尋石屋十八大士棲兩巖¶
共向山中禮尊宿人言石縫泉作珠却繞山根走鳴玉¶
珠泉得名固不虛虎泉作酌不滿欲山僧應復笑我曹¶
醉中泉石䝉譏嘲涇渭分流正須爾美惡賢愚亦如此¶
寧將鷄肋奉尊拳莫著陽秋在皮裡此語如何可便參¶
聊供山僧一笑喜(跳珠虎跑山中二泉名/)¶
　　　題齊安新刻雪堂圖¶
名駒汗血乆不聞天遣兩蘇空馬羣當時二十出西蜀¶
<pb:KR4d0217_WYG_028-2a>¶
已説賈生能過秦玉堂詞翰不起草建隆以來能幾人¶
功名後世只忠讜流落一生常苦辛心知才大難為用¶
小折波濤入嘲弄偶結江邊一把茅來作黄州十年夢¶
勸君慎勿剪柔柯雪堂楊栁公親種扁舟夜入赤壁江¶
手持杯酒酹周郎酒醒月落賦巳就東方欲白天相將¶
邇來不知誰好事盡寫公詩畫圗裡短軸雖在人巳亡¶
空著江波接天起浮雲滅盡名不磨千古長流似江水¶
　　　次韻庭藻題寒林渭川二圖二首¶
<pb:KR4d0217_WYG_028-2b>¶
煙水蒼茫認翠巒寒林正在有無間何人乞與并州剪¶
分取江南一半山¶
煙梢零亂一川寒換得天孫錦繡端却憶東窓舊時竹¶
年來新筍盡成竿¶
　　　送蘇元藻¶
蘇侯新拜外臺官目送扁舟杳靄間我亦漫同千里月¶
天教飽看七州山欲知此别無窮恨政坐相逢一笑閒¶
携酒却來湖上寺不堪重對小孱顔¶
<pb:KR4d0217_WYG_028-3a>¶
　　　游多福寺寺有佛牙光色殊勝而安定郡王墓¶
　　　　在其後二絶¶
吹盡青絲兩鬢華旋裁林下老生涯巳携齋鉢分僧飯¶
更炷香雲禮佛牙¶
千古風流挽不回滿山秋葉寄餘哀奏璈人去今何在¶
誰釀黄柑薦一杯¶
　　　蠅館晨起效栁子厚¶
拂席坐清晨幸脱塵事窘閒焚石鼎熏細誦華嚴品從¶
<pb:KR4d0217_WYG_028-3b>¶
迷索初心悟意嗟歲晚庭蕪日延蔓零落費鋤墾何當¶
畧邊幅乃或窮奥閫餘年倘無恙願就一㕓隠悠悠藉¶
至言廓廓窮妙本㑹須師瞿曇未足慕嵇阮¶
　　　勅局晨入效栁子厚¶
朝陽下屋角白露收莓苔蒼黥知我至鈎簾喚風回破¶
曉中庭花時傍修竹開事簡吏亦暇日髙官未來取我¶
囊中詩炷香拂輕埃所恨諸公間疲駑愧非才敲茶驚¶
午夢共瀹風前杯支頥坐晝寂細影移髙槐斯須各回¶
<pb:KR4d0217_WYG_028-4a>¶
鞭跨鞍尚徘徊雖非大三昧亦號小蓬萊¶
　　　寄題閻郎中家園亭四絶¶
人間建業江山地天上星郎水石居擬作扣門看竹客¶
可能容我小踟蹰¶
嶺上孤松欹落照水中花島散餘霞人疑五栁先生宅¶
又似三堂刺史家¶
築成凉榭初宜月剪盡繁枝始見山天亦料公閒未得¶
故教幽事頗相關¶
<pb:KR4d0217_WYG_028-4b>¶
屬玉雙飛下緑蒲小溪分水照林廬疏泉漫作江湖意¶
不種封君萬尾魚¶
　　　相之庭藻邀賦齊氏赤芝詩¶
歸雁亭空劍㦸塲天教人物發幽光書傳父祖人猶説¶
名到仍雲澤轉長朱草只今應有譜紫蘭何處不聞香¶
我無筆下芝房曲付與南宫二省郎¶
　　　九月十六日示内二首¶
又見黄花日清觴且對飛白頭夫婦少無事笑談稀官¶
<pb:KR4d0217_WYG_028-5a>¶
小何時去家貧幾日肥更須煩徳曜相伴老殘暉¶
小閣秋風冷青燈病眼昏酒重斟夀醆兒喜有雙親書¶
種吾家事郎曺汝舊門人生唯老健餘合付乾坤¶
　　　木魚歌和碧巖子(并引/)¶
　　　　碧巖子夜宿官舎聞有持木魚報曙者乃作¶
　　　　歌蠅館主人聞而和之¶
秋蟾欲落霜滿屋道人懸魚擊刳木誰將發發水邊聲¶
驚斷&KR0732;&KR0732;鼻中曲此生自是在家僧便恐箇中縁巳熟¶
<pb:KR4d0217_WYG_028-5b>¶
安得華鯨吼夜廊去趂雲堂五更粥¶
　　　劉蘄州見和木魚歌再賦二首¶
秋雨平欺玉川屋向曉寒窻風撼木道人閒作木魚¶
歌使君肯和無絃曲枯魚剥啄渠自鳴客夢依稀我方¶
熟此身安得在蘄州去覔君家咄嗟粥¶
五更木魚鳴繞屋喚起烏衣曉登木敲殘千疊萬疊聲¶
亂盡長清短清曲天邊孤月猶復明世上黄粱欲炊熟¶
老人雖起亦何營但飲南窻一杯粥¶
<pb:KR4d0217_WYG_028-6a>¶
　　　碧巖子作詩為小兒求紋褓戯作三絶¶
近來聞道得明珠丹鳳今年第幾雛㑹遣夢中分赤錦¶
不妨衣上有天吴¶
逸驥忽生千里馬新詩來乞百家衣老夫安得天孫段¶
只有羊裘坐釣磯¶
舊來人說陳驚坐真有詩如孟浩然莫厭敲門覔紋褓¶
此翁衣鉢要渠傳¶
　　　次韻庭藻與陳相之李子至定尋梅之約見示¶
<pb:KR4d0217_WYG_028-6b>¶
西湖三見青春靣無人共醉山間梅晚逢詩老看古¶
雅如入周廟觀山罍我所思兮在何許昔望長江隔¶
淮楚三月春前始識君倚杖看花聴君語我今欲赴同¶
襟期老情可得如年時清歡既少飲不足枯膓欲盡詩¶
應遲衣冠此地多佳客相逢四海無南北天將此樂付¶
公等一枝方訪春消息老夫老矣何能為折花夢作春¶
山歸¶
　　　次韻庭藻折梅懐周秀實¶
<pb:KR4d0217_WYG_028-7a>¶
風流掃地難挽回二老人物似蘇梅時從花底飲落雪¶
醉卧沙頭雙玉罍平時交分心相許晚歲相思各秦楚¶
孤山籬落固依然縱有此花無此語周郎别去當有期¶
歸來不復如𤓰時天應知客頗有恨花亦憶君尚未遲¶
我游東吳身是客夢到江南與江北安得馬背如孤鴻¶
萬里從君聊一息只今春草還萋萋㑹須急喚王孫歸¶
　　　次韻庭藻追記去歲與余游西湖舟中聞火而¶
　　　　歸¶
<pb:KR4d0217_WYG_028-7b>¶
漫郎移舟入小回醉著幅巾歌落梅老夫但倚紫藤杖¶
袖手恥看黄金罍忽漫相逢遽如許醉後髙談俱楚楚¶
百尺君卧元龍樓醇酎我羞公瑾語從來悲樂難預期¶
人生快意能幾時紅光屬漢勢未巳短艇掠水歸嫌遲¶
只今俱是京塵客君居巷南我巷北天寒飢餓不出門¶
遣騎時來問消息江邊乆客知何為白頭拾遺徒歩歸¶
　　　蔚齋¶
山雲未成雨斂藏方寸間㑹當不崇朝一雨膏人寰人¶
<pb:KR4d0217_WYG_028-8a>¶
言隠霧豹依約在南山試從管中窺何止見一斑人生¶
患無才富貴天豈慳二士偉人物萬里來間關行陳治¶
安策遂拜咫尺顔豈容十里湖長吟對煙鬟願君如鸞¶
鵠摩霄共追攀雲出豹亦變何止銅與綸舉首望長途¶
分當落榛菅鵬飛君方髙鳥倦我亦還¶
　　　次韻庭藻讀少陵集¶
李杜文章萬丈髙就中詩律少陵豪風流自是渠家事¶
奴僕從來可命騷¶
<pb:KR4d0217_WYG_028-8b>¶
濯錦江頭可一杯碧鷄坊口草堂開十年劍外無相識¶
黄四娘家幾度來¶
玉燭初調大厯年先生偶脱萬兵前誰教早獻千金賦¶
可得看囊更有錢¶
　　　睡餘賦東墻雪竹¶
飽食枕方便過午茶未杵撥火理殘香倚窓翻故楮尋¶
我東墻隅枝笻散腰膂朔風寒蕭蕭修竹静楚楚枝頭¶
雪猶在秀色乃如許竹固不受寒豈但不受暑老翁日¶
<pb:KR4d0217_WYG_028-9a>¶
日來相期伴君語誰能與俗人昵昵作兒女¶
　　　章彦漙决獄五羊歸登鬰孤臺得東坡石刻見¶
　　　　遺報以小詩¶
一見蒼碑眼自開便疑身在鬰孤臺可憐决獄章廷尉¶
不帯將軍薏苡來¶
　　　四聖觀後山亭¶
附山結真祠朱門照湖水湖流中入池秀色歸净几風¶
簾䆳旌幢神衛森劍履清芬宿華殿瑞霧䝉玉扆仿彿¶
<pb:KR4d0217_WYG_028-9b>¶
還神京想像輪奐美祈年開新宫祝釐奉天子良辰復¶
難㑹歲暮得斯喜况乃清樾中飛樓見千里雲車倘可¶
乗吾事良巳矣當賦逺遊萹未可回屐齒¶
　　　太一宫成奏告禮畢秦樞宻有詩示秘閣次韻¶
　　　　一首三絶¶
聖主均休錫庶民親祠遥望屬車塵雲旗欲下精誠格¶
絳闕初成制作新肅肅衣冠嚴祀事雝雝簫鼔降明神¶
椒漿一酌能多少散作人間萬國春¶
<pb:KR4d0217_WYG_028-10a>¶
漢家何事築通天漫費當年九府錢躋世本期開夀域¶
祝釐端合報長年¶
玉帛新祠太一神廟堂生育轉洪鈞侍臣俱從甘泉駕¶
萬世何人繼後塵¶
至治非關黍稷香可須巫覡降殊祥公今重草周公頌¶
不和東皇第一章(楚詞九歌祀東/皇太一為萹首)¶
　　　次韻伯逺梅花¶
徐侯頓朱墨豈復知花時美人忽含笑臨鏡窺漣漪朝¶
<pb:KR4d0217_WYG_028-10b>¶
來摩兩眼喜作雲霧披須煩春草句詠此玉雪枝小忩¶
惜無人共賞林下姿毛褚二三子亦足相遨嬉¶
　　　立春三絶句¶
暖風融雪晴方好春意催年老自悲故國未歸空有夢¶
梅花欲動又題詩¶
地下青風欲到時土牛何得觧先知墻邊雪裡梅花樹¶
巳借清香入舊枝¶
多病誰憐澤國人眼明羞見綵幡新滿傾吳地千鍾酒¶
<pb:KR4d0217_WYG_028-11a>¶
細説長安六度春¶
　　　再賦立春效王建三絶¶
蒼龍闕角曉光明日近彤庭瑞霧温殿下百官猶未入¶
閣門催引謝春幡¶
御溝氷暖欲生渦律管灰飛氣自和巳進玉堂春帖子¶
六宫無事笑聲多¶
聖明天子見昇平二紀頒春下禁庭今歲御前争進表¶
明年七十賀慈寧¶
<pb:KR4d0217_WYG_028-11b>¶
　　　七閩山中竹皆有實多至萬斛民賴以食歲且¶
　　　　不飢作樂府短歌以紀異事將以俟採詩者¶
　　　　擇焉蓋詩人之職也¶
七閩山中地不足徃徃連山暗脩竹今年是處生竹花¶
竹米登囷日千斛大家炊飯餉田夫小家作糜飢飫腹¶
官雖賦田無上地民不扶犁得中熟福唐太守不敢藏¶
青版成囊獻黄屋黔黎鼔腹慰天心宣付汗青書日録¶
山中父老雪滿頭何曾眼見天雨粟漫將葆旅屬珠星¶
<pb:KR4d0217_WYG_028-12a>¶
誰問廟堂調玉燭人言丹鳯餐竹實玉粒先來自山谷¶
㑹見雙飛入建章萬年枝並看鸞宿¶
　　　奉和黄文若贈刁文叔¶
昔日風流守流傳父老知諸孫今若此天意了無疑醉¶
裡開愁眼燈前得近詩聞名真巳乆識面更何時¶
　　　次韻文若贈黄叔魚¶
倦客愁如許他鄉歲屢更衰顔人共笑遺恨老難平我¶
欲隨歸夢君誰共月明嗣宗賢叔姪况有各才名¶
<pb:KR4d0217_WYG_028-12b>¶
　　　曉枕不寐書所感三首¶
昔年殘夢曉初回花上啼禽近小齋可笑只今春夢裡¶
五更欹枕聽籠街¶
南市津頭憶買船花姑溪上釣晴煙老來安得孤篷夜¶
横枕蓑衣聽雨眠¶
白髪心知萬事休力耕猶欲種春疇五更卧聽雞催曉¶
殘月開門起飯牛¶
　　　晚霽欲歸三絶¶
<pb:KR4d0217_WYG_028-13a>¶
雨後兒童喜欲顛老翁不出自欣然晴天霽色渾無用¶
只乞斜陽了斷編¶
花樹忩前睡足時斜陽忽到雨邊枝白頭可笑閒居士¶
又寫春晴入小詩¶
印顆初封馬在庭杖藜猶傍竹邊行老兵莫漫催人去¶
且聽幽禽説晚晴¶
　　　分雙魚箋贈徐伯逺¶
水底雙魚不上鈎粉金翻樣滑如流我無三昧詩中手¶
<pb:KR4d0217_WYG_028-13b>¶
乞與君脩五鳯樓¶
　　　次韻戴文舉陳季陵見索故藁¶
短兵無力可交綏强敵當前敢出竒况我龍鍾臨老日¶
值君三五少年時擬將衝雪騎驢句換取看花走馬詩¶
病思誰能更搜索但拳雙臂作支頥¶
　　　送文若歸嘉禾二首¶
烏㡌猶衝九陌塵扁舟誰釣兩溪春乆憑歸夢尋香國¶
忽喜清樽對故人滿眼窮愁嗟我老此生交舊獨君真¶
<pb:KR4d0217_WYG_028-14a>¶
華亭一水無多地細作來書莫厭頻¶
將軍十載半鳴珂才武憐君中異科但把長吟作回雪¶
不妨瀕海看熬波方愁隻影身如寄便買扁舟意若何¶
一别應須五年事好詩從此為誰哦¶
　　　西湖詞二首¶
吳中小女結煙鬟自打青腰唱採蓮欲趂歌聲過南浦¶
藕花深處不通船¶
湖天無盡月如霜露濕荷花别是香何處漁郎觧吹笛¶
<pb:KR4d0217_WYG_028-14b>¶
並頭驚起兩鴛鴦¶
　¶
　¶
　¶
　¶
　¶
　¶
　太倉稊米集巻二十八¶
